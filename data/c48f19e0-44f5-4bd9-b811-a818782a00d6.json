{
  "id": "c48f19e0-44f5-4bd9-b811-a818782a00d6",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №25809/2/2025\n06 ნოემბერი 2025\nდოკუმენტის #:\n25809/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n04 ნოემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა, საგადასახადო სამართალდარღვევა და საგადასახადო პასუხისმგებლობის ზოგადი პრინციპები\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№25809/2/2025\n04 ნოემბერი 2025 \n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „------“ (ს/ნ ------------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 9.10.2025 წელს განიხილა და მიიღო გადაწყვეტილება შპს „-------“-ის 5.09.2025 წელს რეგისტრირებულ საჩივარზე (რეგისტრაციის №25809/2/2025).\n\n\nდავის საგანი: \nდაკისრებული ჯარიმისგან გათავისუფლება საგადასახადო კოდექსის 269-ე მუხლის მე-7 ნაწილის საფუძველზე. \n\n\nგასაჩივრებული გადაწყვეტილება:\n1. აუდიტის დეპარტამენტის 20.05.2025 წლის №038-3 საგადასახადო მოთხოვნა;\n2. შემოსავლების სამსახურის 6.08.2025 წლის №17731 ბრძანება.\n\n\nდარიცხული თანხა: 54 304,98 ლარი. \nმათ შორის:\nდღგ - 28 639,64\nჯარიმა - 16 450,8\nსაურავი - 9 214,54\n\n\nფაქტების აღწერა\nკომპანიის ძირითად საქმიანობას წარმოადგენს საცალო ვაჭრობა არასპეციალიზებულ მაღაზიებში, უპირატესად საკვები პროდუქტებით, სასმელითა და თამბაქოს ნაწარმით.\nაუდიტის დეპარტამენტის 29.05.2025 წლის კამერალური საგადასახადო შემოწმების აქტით შემოწმებულია 1.01.2022 წლიდან 1.04.2025 წლამდე პერიოდში საკონტროლო-სალარო აპარატითა და პოსტერმინალით განხორციელებული ანგარიშსწორებისას მიღებული თანხების დღგ-ის დეკლარაციაში ასახვის სისწორე.\nშემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 20.05.2025 წლის №038-3 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 6.08.2025 წლის №17731 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო:\nსაგადასახადო კოდექსის 305-ე მუხლის პირველი ნაწილის შესაბამისად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გადაწყვეტილება მისი ჩაბარებიდან 20 დღის ვადაში გაასაჩივროს დავების განხილვის საბჭოში.\nსაგადასახადო კოდექსის 44-ე მუხლის მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nსაგადასახადო კოდექსის 301-ე მუხლის „ე“ ქვეპუნქტის შესაბამისად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა.\nსაგადასახადო კოდექსის 299-ე მუხლის მე-10 ნაწილის შესაბამისად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nმომჩივნის განმარტებით, 2022 წლის იანვარში დარეგისტრირდა დღგ-ის გადამხდელად და არსებულ ნაშთზე, რადგან უმეტესი ფაქტურები ეკუთვნოდა 2021 წელს, ჩათვლა არ მომხდარა. ითხოვს ნაშთზე არსებული ფაქტურების ჩათვლას და დარიცხვის შემცირებას.\nსაგადასახადო კოდექსის 302-ე მუხლის მე-3 ნაწილის თანახმად, თუ ამ თავით სხვა რამ არ არის გათვალისწინებული, დავების განხილვის საბჭო საჩივარს განიხილავს შემოსავლების სამსახურში გასაჩივრებული დავის საგნის ფარგლებში.\nშემოსავლების სამსახურის 9.09.2025 წლის №----- წერილით წარმოდგენილი ინფორმაციიდან ირკვევა, რომ შემოსავლების სამსახურის 6.08.2025 წლის №17731 ბრძანების გაცნობა გადასახადის გადამხდელის ავტორიზებული მომხმარებლის გვერდზე ფიქსირდება 15.08.2025 წელს.\nაღნიშნულიდან გამომდინარე, შემოსავლების სამსახურის 6.08.2025 წლის №17731 ბრძანების გასაჩივრების ვადის ბოლო დღე იყო 4.09.2025 წელს, ხოლო საჩივარი წარმოდგენილია გადასახადის გადამხდელის ავტორიზებული გვერდის მეშვეობით ელექტრონულად 5.09.2025 წელს, მისი გასაჩივრების ვადის გასვლის შემდეგ. \nსაჩივარში მითითებულ ნომერზე, 7.10.2025 წელს სატელეფონო კომუნიკაციისას განმარტეს, რომ საჩივარი გამოაგზავნა 4.09.2025 წელს, თუმცა როდესაც გაიგზავნა აღმოჩნდა შემდეგი დღის რიცხვი (5.09.2025 წელი).\nმომჩივნის არგუმენტთან დაკავშირებით, შესაბამისი ინფორმაცია გამოთხოვილი იქნა სსიპ შემოსავლების სამსახურის საინფორმაციო ტექნოლოგიების ცენტრიდან, რომლის მიერ წარმოდგენილია 8.10.2025 წლის №----- წერილი, საიდანაც ირკვევა, რომ შპს „------“-ის (ს/ნ --------) მიერ გადასახადის გადამხდელის ავტორიზებულ ელექტრონულ გვერდზე №25809/2/2025 საჩივრის შექმნა და „შენახული“ სტატუსის სისტემაში ჩანაწერის რეგისტრაცია განხორციელდა 4.09.2025 წელს, ხოლო მისი გადმოგზავნა დავების აღრიცხვის სისტემაში მოხდა 5.09.2025 წელს. ამასთან 4.09.2025 წელს შემოსავლების სამსახურის ვებგვერდიდან ელექტრონული საჩივრების გადმოგზავნის სისტემას ტექნიკური ხარვეზი არ ჰქონია. აღნიშნულ თარიღში დავების აღრიცხვის სისტემაში ფიქსირდება 23 ელექტრონული საჩივრის გადმოგზავნა.\nსაბჭო აღნიშნავს, რომ სადავო შემთხვევაში არსებული გარემოებებით არ დასტურდება, რომ გასაჩივრების ვადის დარღვევა მომჩივნისგან დამოუკიდებელი მიზეზით არის გამოწვეული. \nამგვარად, ვინაიდან გასულია შემოსავლების სამსახურის 6.08.2025 წლის №17731 ბრძანების გასაჩივრების კანონმდებლობით დადგენილი ვადა და მოცემულ შემთხვევაში არ იკვეთება სადავო აქტის გასაჩივრებისათვის დადგენილი ვადის აღდგენის საფუძველი, საბჭოს მიაჩნია, რომ საჩივარი საგადასახადო კოდექსის 301-ე მუხლის „ე“ ქვეპუნქტის საფუძველზე, უნდა დარჩეს განუხილველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა:\n\n\n1. საჩივარი დარჩეს განუხილველი;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგასულია საჩივრის წარდგენის ვადა\nკეთილსინდისიერება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n7\n\nდოკუმენტის დათვალიერება\n\ninfohub@rs.ge",
    "title": "Document c48f19e0-44f5-4bd9-b811-a818782a00d6"
  }
}