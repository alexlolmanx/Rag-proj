{
  "id": "573e457f-23ff-42c7-b8b4-ed4419c1b750",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 21629\n13 დეკემბერი 2022\nდოკუმენტის #:\n21629\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n13 აგვისტო 2018\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nტერმინთა განმარტება, ცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, გადახდის წყაროსთან გადასახადის დაკავების წესი\nჩამოტვირთვა\nგაზიარება\nბრძანება N 21629\n13/08/2018\n\n\n\n\n\n\nსს \"-------------------------------\"\n(მის: --------------------------------------)\nსადავო საკითხთან დაკავშირებით საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურის დავების განხილვის საბჭომ 2018 წლის 02 აგვისტოს გამართულ სხდომაზე (ოქმი N67) განიხილა სს ----- 2018 წლის 25 ივნისის საჩივარი აუდიტის დეპარტამენტის 2018 წლის 04 ივნისის N 094-78 საგადასახადო მოთხოვნასთან დაკავშირებით.\n\n\nგადამხდელი საგადასახადო მოთხოვნას არ ეთანხმება შემდეგ საკითხში:\nწარმომადგენლობითი ხარჯის საშემოსავლო გადასახადით დაბეგვრა.\n\n\nშემოსავლების სამსახურის დავების განხილვის საბჭომ განიხილა წარმოდგენილი საჩივარი და მიიჩნია, რომ სადავო საკითხთან დაკავშირებით იგი არ უნდა დაკმაყოფილდეს შემდეგ გარემოებათა გამო:\nსაქმის ირგვლივ არსებული მასალებით ირკვევა, რომ შემოსავლების სამსახურის 2017 წლის 31 აგვისტოს N  23112 ბრძანების საფუძველზე, ჩატარდა  სს ----- საქმიანობის გასვლითი საგადასახადო შემოწმება. შემოწმების შედეგებზე 2018 წლის 23 მაისს შედგა საგადასახადო შემოწმების აქტი, რის საფუძველზეც გამოიცა 2018 წლის 01 ივნისის N 13586 ბრძანება და გადამხდელს წარედგინა 2018 წლის 04 ივნისის N 094-78 საგადასახადო მოთხოვნა. გადამხდელის საგადასახადო ვალდებულება შემცირდა სულ 8902,00 ლარით, მათ შორის: ძირითადი გადასახადი - 19251,00 ლარი, ჯარიმა 10349,00 ლარი, ხოლო საურავი 0,00 ლარი.\n\n\nსადავო საკითხთან დაკავშირებით საგადასახადო შემოწმების აქტში აღნიშნულია:\nსს ----- შესამოწმებელ პერიოდში გაწეული წარმომადგენლობითი ხარჯებიდან, ნაწილი, რომელიც გაცემულია დირექტორებზე საზღვარგარეთ შეხვედრების ორგანიზებისათვის, არ აქვს სათანადო წესით აღრიცხული, არ არსებობს ბრძანებები, სტუმრების იდენტიფიცირებითა და ხარჯის მიზნობრიობის დასაბუთებთ, ასევე ხარჯის დამადასტურებელი სათანადო დოკუმენტაცია. აღნიშნული თანხები ანაზღაურებულია დირექტორების სახელზე არსებული ბიზნეს ბარათებიდან.\nშემოწმებით დოკუმენტურად დაუდასტურებელი და სათანადო წესით აღურიცხავი წარმომადგენლობითი ხარჯი განხილულ იქნა ანგარიშვალდებული პირის მიერ მირებულ სარგებლად და დაექვემდებარა საშემოსავლო გადასახადით დაბეგვრას, ხარჯის გაწევის შესაბამის პერიოდებში. გადამხდელი ექვემდებარება დაჯარიმებას სსკ-ის 275-ე მუხლის მე-2 ნაწილით.“\nაღნიშნულ საკითხთან დაკავშირებით შემოსავლების სამსახურის დავების განხილვის საბჭო ყურადღებას გაამახვილებს საქართველოს საგადასახადო კოდექსის მე-8 მუხლის 33-ე ნაწილზე რომლის მიხედვითაც წარმომადგენლობითი ხარჯი – პირის მიერ ეკონომიკური საქმიანობის ფარგლებში გაწეული ხარჯი, რომელიც მოიცავს: ა) პირის სახელით გამართული ღონისძიებებისათვის (პრეზენტაციები, მიღებები) გათვალისწინებულ (წვენები, მინერალური წყლები, გამაგრილებელი სასმელები, ჩაი, ყავა, საუზმე, სადილი, ვახშამი, ბანკეტი) ხარჯებს; ბ) საექსკურსიო და კულტურულ- სანახაობითი ღონისძიებების ხარჯებს; გ) სუვენირების შეძენის ხარჯებს; დ) სტუმრების მომსახურების უზრუნველყოფის ხარჯებს, მათ შორის: დ.ა) საკონსულო მომსახურების (ვიზების გაფორმება, ვადის გაგრძელება) ხარჯებს; დ.ბ) აეროპორტში დახვედრისა და გაცილების (VIP-დარბაზის მომსახურება) ხარჯებს; დ.გ) სატრანსპორტო მომსახურების ხარჯებს; დ.დ) სასტუმრო მომსახურების (ადგილების დაჯავშნა, ცხოვრების ღირებულება) ხარჯებს; დ.ე) მიღებებისა და წვეულებებისათვის გათვალისწინებულ (წვენები, მინერალური წყლები, გამაგრილებელი სასმელები, ჩაი, ყავა, საუზმე, სადილი, ვახშამი, ბანკეტი) ხარჯებს.\nამავე კოდექსის 73-ე მუხლის მე-4 ნაწილის მიხედვით თუ რაიმე თანხა გამოიყენება კონკრეტული პირის ინტერესებისათვის, ჩაითვლება, რომ ეს თანხა მიღებული აქვს ამ პირს. მე-9 ნაწილის მიხედვით საგადასახადო ვალდებულების განსაზღვრის მიზნით საგადასახადო ორგანოს უფლება აქვს სამეურნეო ოპერაციის ფორმისა და შინაარსის გათვალისწინებით შეცვალოს მისი კვალიფიკაცია, თუ ოპერაციის ფორმა არ შეესაბამება მის შინაარსს.\nსსკ-ის მე-100 მუხლის მიხედვით კი რეზიდენტის ერთობლივი შემოსავალი შედგება საქართველოში არსებული წყაროდან და საქართველოს ფარგლების გარეთ მიღებული შემოსავლებისაგან. ერთობლივ შემოსავალს განეკუთვნება ხელფასის სახით მიღებული შემოსავლები.\nსსკ-ის  101-ე  მუხლის  მიხედვით  ხელფასის  სახით  მიღებულ  შემოსავლებს  განეკუთვნება ფიზიკური პირის მიერ დაქირავებით მუშაობის შედეგად მიღებული ნებისმიერი საზღაური ან სარგებელი, მათ შორის, წინა სამუშაო ადგილიდან პენსიის ან სხვა სახით მიღებული შემოსავალი, ან შემოსავალი მომავალი სამუშაო ადგილიდან.\nსსკ-ის 136-ე მუხლის შესაბამისად გადასახადის გადამხდელი ვალდებულია სწორად და დროულად აღრიცხოს შემოსავლები და ხარჯები დოკუმენტურად დადასტურებულ მონაცემთა საფუძველზე, ამ თავით გათვალისწინებული მეთოდების გამოყენებით და მიაკუთვნოს იმ საანგარიშო პერიოდს, რომელშიც მოხდა მათი მიღება და გაწევა.\nსსკ-ის 154-ე მუხლის მიხედვით კი გადახდის წყაროსთან გადასახადის დაკავება ევალება საგადასახადო აგენტს, რომელიც არის იურიდიული პირი, საწარმო/ორგანიზაცია ან მეწარმე ფიზიკური პირი, რომელიც დაქირავებულს უხდის ხელფასს.\nშემოსავლების სამსახურის დავების განხილვის საბჭომ საქმეში არსებულ მასალების და ზემოაღნიშნულ ნორმების გათვალისწინებით მიიჩნია, რომ მართებულია შინაარსის გათვალისწინებით ოპერაციაზე ფორმის შეცვლა და წარმომადგენლობით ხარჯად განხილული თანხების ანგარიშვალდებულ პირზე გაცემულ სარგებლად განხილვა. აღნიშნულის გათვალისწინებით არ არსებობს დაკმაყოფილების საფუძვლები.\n\n\n\n\nყოველივე ზემოაღნიშნულიდან გამომდინარე საქართველოს საგადასახადო კოდექსის 304–ე მუხლის საფუძველზე,\nვ ბ რ ძ ა ნ ე ბ : \n \n\n\n1. სს ----- ს 2018 წლის 25 ივნისის საჩივარი სადავო საკითხთნ დაკავშირებით არ დაკმაყოფილდეს;\n2. აღნიშნული გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვ. გორგასლის ქ. N16) ან სასამართლოში (მის. ქ. ქუთაისი, კუპრაძის ქ., N 11), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდაბეგვრას დაქვემდებარებული განაცემი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n70\n\nდოკუმენტის დათვალიერება\n\ninfohub@rs.ge",
    "title": "Document 573e457f-23ff-42c7-b8b4-ed4419c1b750"
  }
}