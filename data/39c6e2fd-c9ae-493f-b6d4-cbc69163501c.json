{
  "id": "39c6e2fd-c9ae-493f-b6d4-cbc69163501c",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19432/2/2023\n16 ივნისი 2023\nდოკუმენტის #:\n19432/2/20\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n18 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, შემოსავლებისა და ხარჯების აღრიცხვის პრინციპები\nჩამოტვირთვა\nგაზიარება\n№19432/2/2023\n18.05.2023 \n\n\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს„----------“ (პ/ნ ----------)\nმოპასუხე: : აუდიტის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 18.05.2023 წელს განიხილა და მიიღო გადაწყვეტილება შპს „----------“-ს 16.04.2023 წელს რეგისტრირებულ საჩივარზე (რეგისტრაციის №19432/2/2023).\n\n\nდავის საგანი:\nშემოსავლების სამსახურის 11.04.2022 წლის №9011 ბრძანების აღსრულების შედეგები.\n\n\nგასაჩივრებული გადაწყვეტილება:\n1. აუდიტის დეპარტამენტის 13.12.2022 წლის №081-256 საგადასახადო მოთხოვნა;\n2. შემოსავლების სამსახურის 27.03.2023 წლის №5980 ბრძანება.\n\n\nდარიცხული თანხა: 695 245,54 ლარი.\nმათ შორის:\nგადასახადი - 333 755\nდღგ - 153 115\nსაშემოსავლო გადასახადი - 180 640\nჯარიმა - 180 922\nსაურავი - 180 568,54\n\n\nფაქტების აღწერა/დარიცხვის საფუძვლები\nაუდიტის დეპარტამენტის 29.12.2021 წლის კამერალური საგადასახადო შემოწმების აქტით შემოწმებულია 1.01.2018 წლიდან 1.08.2020 წლამდე პერიოდი. შემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 29.12.2021 წლის №081-439 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 11.04.2022 წლის №9011 ბრძანებით საჩივარი დაკმაყოფილდა ნაწილობრივ. ფასნამატის დაზუსტების მიზნით გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები (მათ შორის, ინფორმაცია ცხრილის სახით საქონლის სახეობების/ჯგუფების მიხედვით ფასნამატის შესახებ). ამ ბრძანებით განსაზღვრულ ვადაში შესაბამისი მტკიცებულებების წარმოდგენის შემთხვევაში, აუდიტის დეპარტამენტს დაევალა წარმოდგენილი მტკიცებულებების გათვალისწინებით, გადასახადის გადამხდელის მონაწილეობით, შეისწავლოს სადავო საკითხი და შესწავლის შედეგების გათვალისწინებით, სათანადო საფუძვლების არსებობის შემთხვევაში განახორციელოს საგადასახადო ვალდებულებების კორექტირება (შემცირება). დანარჩენ ნაწილში საჩივარი არ დაკმაყოფილდა. \nშემოსავლების სამსახურის 11.04.2022 წლის №9011 ბრძანების აღსრულების შედეგად გამოცემული აუდიტის დეპარტამენტის 9.12.2022 წლის დასკვნის მიხედვით, ვინაიდან გადასახადის გადამხდელის მიერ არ იქნა წარდგენილი შემოსავლების სამსახურის აღნიშნული ბრძანებით განსაზღვრული/მოთხოვნილი ინფორმაცია/დოკუმენტაცია, 29.12.2021 წლის საგადასახადო შემოწმების აქტით დადგენილი საგადასახადო ვალდებულებები დარჩა უცვლელი.\nაუდიტის დეპარტამენტის 9.12.2022 წლის დასკვნის საფუძველზე გადასახადის გადამხდელს წარედგინა ამავე დეპარტამენტის 13.12.2022 წლის №081-256 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 27.03.2023 წლის №5980 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე და 304-ე მუხლის 21 ნაწილზე და ყურადღებას ამახვილებს ფაქტობრივ გარემოებაზე, რომლის მიხედვით დადგენილია, რომ გადასახადის გადამხდელის მიერ არ იქნა წარმოდგენილი შემოსავლების სამსახურის ბრძანებით განსაზღვრული/მოთხოვნილი ინფორმაცია/დოკუმენტაცია. შესაბამისად, საგადასახადო შემოწმების აქტით განსაზღვრული საგადასახადო ვალდებულებები დარჩა უცვლელი. \nამასთან, მომჩივანს არც საგადასახადო დავის ეტაპზე არ წარმოუდგენია მისი პოზიციის დამადასტურებელი ისეთი დოკუმენტაცია/მტკიცებულება, რომელიც შეცვლიდა საგადასახადო შემოწმებით დადგენილ ფაქტობრივ გარემოებებს.\nსაქმეზე არსებული მტკიცებულებების, აუდიტის დეპარტამენტის მიერ შედგენილი დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს საჩივრის დაკმაყოფილების საფუძველი.\n\n\nმომჩივნის არგუმენტაცია\nდამატებითი თანხების დარიცხვა გამოწვეულია რეალიზაციის მომენტში აღიარებულ ფასნამატსა და შემმოწმებლის მიერ განსაზღვრულ ფასნამატს შორის სხვაობით. ორგანიზაციის საქმიანობის სფეროა საბითუმო ვაჭრობა სასურსათო პროდუქციით. ორგანიზაცია საქონლის შეძენას ახდენს პირველადი დოკუმენტით როგორც ადგილობრივ ბაზარზე, ასევე შემოაქვს იმპორტით. ორგანიზაციიდან საქონლის რეალიზაცია ხდება როგორც სასაქონლო ზედნადებით ასევე სსა-ის საფუძველზე. ვინაიდან ორგანიზაციაში ვერ ხერხდებოდა საქონლის რეალიზაციის თანხობრივი აღრიცხვა რეალიზებული პროდუქციის ჩამოწერისთვის იყენებდა საშუალო შეწონილ ფასნამატს 4,4 %- ს. \nშემმოწმებლის მიერ ფასნამატი არ იქნა გაზიარებული და მოახდინა ფასნამატის აწევა 7,5 %-მდე, რის საფუძველზეც წარმოიშვა დამატებითი გადასახადები როგორც დღგ-ის, ასევე საშემოსავლო გადასახადის ნაწილში. შემმოწმებელი მიუთითებს საგადასახადო კოდექსის 73-ე მუხლზე და აღნიშნავს, რომ ორგანიზაციის მიმართ გამოყენებული იქნა დაბეგვრის არაპირდაპირი მეთოდი, რაც არასწორია ვინაიდან აღნიშნული სპეციფიკაციის ორგანიზაციებში ვერ იქნება შემმოწმებლის მიერ დაფიქსირებული ფასნამატი ბაზარზე არსებული კონკურენციიდან გამომდინარე.\nშემმოწმებლის მიერ დაფიქსირებული ფასნამატი გამოწვეულია ან მექანიკური შეცდომით ან კიდევ იმ გარემოებით, რომ აუცილებლად უნდა დაწერილიყო შემოწმების აქტი, რადგანაც 2018 წელს გასდიოდა ხანდაზმულობის ვადა.\nშემმოწმებელი მიუთითებს, რომ საშუალო ფასნამატი განსაზღვრა კომპანიის მიერ გამოწერილი პირველადი დოკუმენტების საფუძველზე, თუმცა ამის დამადასტურებელი რაიმე სახის ინფორმაცია დანართის სახით არ ახლავს შემოწმების აქტს, რაც ლოგიკურია რადგან საწარმოს მიერ დაფიქსირებული ფასნამატი 4,4 % გაანგარიშებულია სრული ასორტიმენტის გათვალისწინებით.\nუნდა მოხდეს საშუალო ფასნამატის გადათვლა ისე, რომ გათვალისწინებული იქნება სრული ასორტიმენტი, რის საფუძველზეც მოხდება №081-256 საგადასახადო მოთხოვნის კორექტირება და შემოსავლების სამსახურის №5980 ბრძანების ანულირება.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 136-ე მუხლის პირველი და მე-3 ნაწილების თანახმად:\n1. გადასახადის გადამხდელი ვალდებულია სწორად და დროულად აღრიცხოს შემოსავლები და ხარჯები დოკუმენტურად დადასტურებულ მონაცემთა საფუძველზე, ამ თავით გათვალისწინებული მეთოდების გამოყენებით და მიაკუთვნოს იმ საანგარიშო პერიოდს, რომელშიც მოხდა მათი მიღება და გაწევა.\n3. გადასახადის გადამხდელი ვალდებულია სრულად აღრიცხოს თავის საქმიანობასთან დაკავშირებული ყველა ოპერაცია, რათა გარანტირებული იყოს კონტროლი მათ დაწყებაზე, მიმდინარეობასა და დასრულებაზე. საგადასახადო კოდექსის 73-ე მუხლის მე-5 ნაწილის „ა“ ქვეპუნქტის თანახმად, საგადასახადო ორგანოს უფლება აქვს, პირის საგადასახადო ვალდებულებები განსაზღვროს არაპირდაპირი მეთოდების გამოყენებით (აქტივების სიდიდის, საოპერაციო შემოსავლებისა და ხარჯების, პირის შესახებ ინფორმაციის მისი საქმიანობის სხვა საგადასახადო პერიოდთან ან სხვა ამგვარი გადასახადის გადამხდელის შესახებ მონაცემების შედარების, აგრეთვე სხვა მსგავსი ინფორმაციის ანალიზის საფუძველზე) თუ პირს არ აქვს სააღრიცხვო დოკუმენტაცია ან სააღრიცხვო დოკუმენტაციით შეუძლებელია დაბეგვრის ობიექტის დადგენა.\nშემოსავლების სამსახურის 11.04.2022 წლის №9011 ბრძანებით, ფასნამატის დაზუსტების მიზნით გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები (მათ შორის, ინფორმაცია ცხრილის სახით საქონლის სახეობების/ჯგუფების მიხედვით ფასნამატის შესახებ). ამ ბრძანებით განსაზღვრულ ვადაში შესაბამისი მტკიცებულებების წარდგენის შემთხვევაში, აუდიტის დეპარტამენტს დაევალა წარდგენილი მტკიცებულებების გათვალისწინებით, გადასახადის გადამხდელის მონაწილეობით, შეისწავლოს სადავო საკითხი და შესწავლის შედეგების გათვალისწინებით, სათანადო საფუძვლების არსებობის შემთხვევაში განახორციელოს საგადასახადო ვალდებულებების კორექტირება (შემცირება).\nაუდიტის დეპარტამენტის 9.12.2022 წლის დასკვნის მიხედვით, გადასახადის გადამხდელის მიერ არ იქნა წარდგენილი შემოსავლების სამსახურის აღნიშნული ბრძანებით განსაზღვრული/მოთხოვნილი ინფორმაცია/დოკუმენტაცია.\nვინაიდან საგადასახადო შემოწმების შედეგების გადაანგარიშებისას მომჩივნის მიერ არ იქნა წარდგენილი დამატებით ინფორმაცია/დოკუმენტაცია, საბჭო აღნიშნავს, რომ აუდიტის დეპარტამენტის 9.12.2022 წლის დასკვნა გამოცემულია შემოსავლების სამსახურის 11.04.2022 წლის №9011 ბრძანების შესაბამისად და მიიჩნევს, რომ არ არსებობს სადავო აქტების გაუქმების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nარაპირდაპირი მეთოდის გამოყენების საფუძვლები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n21\n\nდოკუმენტის დათვალიერება\n\ninfohub@rs.ge",
    "title": "Document 39c6e2fd-c9ae-493f-b6d4-cbc69163501c"
  }
}