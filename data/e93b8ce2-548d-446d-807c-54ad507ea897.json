{
  "id": "e93b8ce2-548d-446d-807c-54ad507ea897",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 7120\n28 აპრილი 2025\nდოკუმენტის #:\n7120\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n15 აპრილი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nჩამოტვირთვა\nგაზიარება\nN 7120\n15 აპრილი 2025\n\n\n\n\nბ რ ძ ა ნ ე ბ ა \n\n\n\n\nშპს „---------------ს“ (ს/ნ ---------------)\n(მის.: --------------------------------------) \n2025 წლის 28 მარტის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2025 წლის 11 აპრილის სხდომაზე (ოქმი №28) განიხილა შპს „---------ს“ (ს/ნ -----------) №----/21 (№560480) საჩივარი, რომელიც ეხება შემოსავლების სამსახურის საბაჟო დეპარტამენტის 2025 წლის 7 მარტის №3999 ბრძანებას.\n\n\nმომჩივნის არგუმენტაცია: \nსაჩივრის ავტორი განმარტავს, რომ კომპანიის ძირითად საქმიანობას წარმოადგენს ავტოსატრანსპორტო საშუალებების რიგების მართვა ელექტრონული სისტემით, ხოლო მისი გათიშვა ავტოსატრანსპორტო საშუალებების რიგების მართვის ელექტრონული სისტემიდან ნიშნავს კომპანიის მძიმე მდგომარეობაში ჩაყენებას. ასევე აღნიშნავს, რომ მისი მხრიდან მყისიერად მოხდა დავალიანების დაფარვა. მომჩივანი ასევე მიუთითებს, რომ ფინანსური პრობლემების გამო, რაც გამოწვეული იყო საბანკო ვალდებულებებით, ვერ ახერხებდა თანხის დროულად გადახდას და აღნიშნული დავალიანება არ იყო გამიზნულად დაგროვილი. მომჩივნის მითითებით 2013 წლის 31 დეკემბრის №442 დადგენილებით დამტკიცებული ტექნიკური რეგლამენტის მე-15 მუხლის მე-9 პუნქტის „ბ“ ქვეპუნქტით შემოსავლების სამსახურს ენიჭება უფლებამოსილება და არა ვალდებულება, რომ მიიღოს გადაწყვეტილება რიგების მართვის ელექტრონული სისტემიდან შესაბამისი ავტოსადგომის გამორთვის შესახებ.\nაღნიშნულზე მითითებით ითხოვს კომპანია უმოკლეს ვადაში იქნეს ჩართული ავტოსატრანსპორტო საშუალებების რიგების მართვის ელექტრონულ სისტემაში.\n\n\nფაქტობრივი გარემოებები: \nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ შპს „------ს“ (ს/ნ ------) კუთვნილი, საბაჟო გამშვებ პუნქტ „-----თან“ განთავსებული, M2, M3, N2 და N3 კატეგორიის ავტოსატრანსპორტო საშუალებების ავტოსადგომი 2021 წლის 23 მარტიდან საბაჟო დეპარტამენტის უფროსის №8353 ბრძანებით ჩართული იყო ავტოსატრანსპორტო საშუალებების რიგების მართვის ელექტრონულ სისტემაში. 2024 წლის 30 დეკემბერს აღნიშნულმა ორგანიზაციამ ფუნქციონირება განაგრძო ახალ მისამართზე, რაზეც გამოიცა №27748 ბრძანება. \nვინაიდან შპს „------ა“ (ს/ნ ----------) არ იხდიდა მის სარგებლობაში არსებული, საბაჟო გამშვებ პუნქტ „----თან“ განთავსებული, M2, M3, N2 და N3 კატეგორიის ავტოსატრანსპორტო საშუალებების ავტოსადგომისათვის „საბაჟო გამშვებ პუნქტებში ავტოსატრანსპორტო საშუალებების რიგების მართვის ელექტრონული სისტემის“ მომსახურების საფასურს, შემოსავლების სამსახურის ფინანსური დეპარტამენტის 2025 წლის 5 თებერვლის №21-02/------ წერილით გაეგზავნა შესაბამისი შეტყობინება (ჩაბარების თარიღი – 06.02.2025) და დავალიანების დასაფარად განესაზღვრა 5 სამუშაო დღე, რაც არ შესრულებულა.\nამასთან, საბაჟო დეპარტამენტის უფლებამოსილი პირების მიერ არაერთგზის განხორციელდა ორგანიზაციის ხელმძღვანელთან სატელეფონო კომუნიკაცია, რა დროსაც მოხდა მათი ინფორმირება კანონმდებლობით გათვალისწინებული შედეგის დადგომასთან დაკავშირებით. მიუხედავადა ამისა, 2025 წლის 7 მარტის მდგომარეობით შპს „-------ს“ დავალიანება შეადგენდა 27 454 ლარს.\nაღნიშნული ფაქტობრივი გარემოებების გათვალისწინებით, 2025 წლის 7 მარტს სსიპ შემოსავლების სამსახურის საბაჟო დეპარტამენტის უფროსის №3999 ბრძანებით, შპს „---------------ს“ (ს/ნ ---------------) სარგებლობაში არსებული, საბაჟო გამშვებ პუნქტ „-----თან“ განთავსებული M2, M3, N2 და N3 კატეგორიის ავტოსატრანსპორტო საშუალებების ავტოსადგომი გამორთულ იქნა ავტოსატრანსპორტო საშუალებების რიგების მართვის ელექტრონული სისტემიდან. მითითებულ ბრძანებას შპს „------ა“ იმავე დღეს (07.03.2025) გაეცნო ავტორიზებული მომხმარებლის გვერდზე.\nშპს „---------------მ“ (ს/ნ ---------------) 2025 წლის 14 მარტს, რიგის მართვის ელექტრონული სისტემიდან გამორთვის შემდგომ, გადაიხადა შემოსავლების სამსახურის მომსახურების საფასური 31 000 ლარის ოდენობით, ხოლო მიმდინარე დავალიანება შეადგენს 240 ლარს.\nშპს „---------მ“ 2025 წლის 14 მარტს №-------/21-10-18 განცხადებით მიმართა შემოსავლების სამსახურს და ითხოვა ავტოსადგომის ხელახალი ჩართვა ავტოსატრანსპორტო საშუალებების რიგების მართვის ელექტრონულ სისტემაში, რის საპასუხოდაც საბაჟო დეპარტამენტის 2025 წლის 19 მარტის №21- 10/------ წერილით შპს „----ს“ უარი ეთქვა და განემარტა, რომ „ტექნიკური რეგლამენტის „ავტოსადგურის და ავტოსადგომის ფუნქციონირების წესისა და პირობების“ დამტკიცების თაობაზე“ საქართველოს მთავრობის 2013 წლის 31 დეკემბრის №442 დადგენილებით დამტკიცებული ტექნიკური რეგლამენტის მე-15 მუხლის მე-13 პუნქტის თანახმად, „რიგების მართვის ელექტრონულ სისტემაში ავტოსადგომის ხელახლა ჩართვა შესაძლებელია, თუ იგი აკმაყოფილებს ამ წესით განსაზღვრულ შესაბამის მოთხოვნებს და შესრულებულია ამ მუხლის პირველი – მე-4 პუნქტებით გათვალისწინებული პირობები. ამასთან, რიგების მართვის ელექტრონულ სისტემაში ავტოსადგომის ხელახლა ჩართვის შესახებ განცხადება მიიღება სისტემიდან ავტოსადგომის გამორთვიდან არანაკლებ 3 თვის გასვლის შემდეგ“. \n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო: \n„საჯარო სამართლის იურიდიული პირის – შემოსავლების სამსახურის მიერ მომსახურების გაწევისათვის საფასურებისა და მათი განაკვეთების დამტკიცების შესახებ“ საქართველოს მთავრობის 2010 წლის 30 მარტის №96 დადგენილების 115 მუხლის შესაბამისად, ავტოსადგომის მფლობელი ვალდებულია „სსიპ – შემოსავლების სამსახურის მიერ მომსახურების გაწევისათვის საფასურებისა და მათი განაკვეთების“ 102-ე გრაფით გათვალისწინებული „საბაჟო გამშვებ პუნქტებში ავტოსატრანსპორტო საშუალებების რიგების მართვის ელექტრონული სისტემის“ მომსახურების საფასური (ყოველ ერთ სატრანსპორტო საშუალებაზე 38 ლარი) გადაიხადოს რიგების მართვის ელექტრონულ სისტემაში ავტოსატრანსპორტო საშუალების მონაცემების ასახვიდან 5 დღის ვადაში.\n„ტექნიკური რეგლამენტის „ავტოსადგურის და ავტოსადგომის ფუნქციონირების წესისა და პირობების“ დამტკიცების თაობაზე“ საქართველოს მთავრობის 2013 წლის 31 დეკემბრის №442 დადგენილებით დამტკიცებული ტექნიკური რეგლამენტის მე-15 მუხლის მე-9 პუნქტის „ბ“ ქვეპუნქტის შესაბამისად, შემოსავლების სამსახური უფლებამოსილია, მიიღოს გადაწყვეტილება რიგების მართვის ელექტრონული სისტემიდან შესაბამისი ავტოსადგომის გამორთვის შესახებ, თუ საქართველოს მთავრობის 2010 წლის 30 მარტის №96 დადგენილებით დამტკიცებული „საჯარო სამართლის იურიდიული პირის − შემოსავლების სამსახურის მიერ მომსახურების გაწევისათვის საფასურებისა და მათი განაკვეთების“ 102-ე გრაფით გათვალისწინებული მომსახურების საფასური არ არის გადახდილი ამავე დადგენილების 115 მუხლით განსაზღვრულ ვადაში.\nამავე მუხლის მე-13 პუნქტი კი ადგენს, რომ რიგების მართვის ელექტრონულ სისტემაში ავტოსადგომის ხელახლა ჩართვა შესაძლებელია, თუ იგი აკმაყოფილებს ამ წესით განსაზღვრულ შესაბამის მოთხოვნებს და შესრულებულია ამ მუხლის პირველი – მე-4 პუნქტებით გათვალისწინებული პირობები. ამასთან, რიგების მართვის ელექტრონულ სისტემაში ავტოსადგომის ხელახლა ჩართვის შესახებ განცხადება მიიღება სისტემიდან ავტოსადგომის გამორთვიდან არანაკლებ 3 თვის გასვლის შემდეგ.\n„საჯარო სამართლის იურიდიული პირის – შემოსავლების სამსახურის სტრუქტურული ერთეულების დებულების დამტკიცების თაობაზე“ შემოსავლების სამსახურის 2011 წლის 2 ივნისის №2742 ბრძანების „შემოსავლების სამსახურის საბაჟო დეპარტამენტის დებულების“ (დანართი №12) მე-5 მუხლის, პირველი ნაწილის, „ქ“ ქვეპუნქტის შესაბამისად, საბაჟო დეპარტამენტი, თავისი კომპეტენციის ფარგლებში, უზრუნველყოფს საქართველოს სახმელეთო სახელმწიფო საზღვრის მონაკვეთის სასაზღვრო გამტარ პუნქტთან განთავსებული M2, M3, №2 და №3 კატეგორიის ავტოსატრანსპორტო საშუალებების ავტოსადგომის ავტოსატრანსპორტო საშუალებების რიგების მართვის ელექტრონულ სისტემაში ჩართვის ან სისტემიდან ავტოსადგომის გამორთვის განხორციელებას, ასევე, ელექტრონულ სისტემაში ჩართული ავტოსადგომის მიერ კანონმდებლობით განსაზღვრული ვალდებულებების/პირობების შესრულებაზე კონტროლს.\nდადგენილია არ იხდიდა მის სარგებლობაში არსებული, საბაჟო გამშვებ პუნქტ „-----თან“ განთავსებული, M2, M3, N2 და N3 კატეგორიის ავტოსატრანსპორტო საშუალებების ავტოსადგომისათვის „საბაჟო გამშვებ პუნქტებში ავტოსატრანსპორტო საშუალებების რიგების მართვის ელექტრონული სისტემის“ მომსახურების საფასურს. დადგენილია ასევე, რომ შემოსავლების სამსახურის ფინანსური დეპარტამენტის 2025 წლის 5 თებერვლის №21-02/----- წერილით გაეგზავნა შესაბამისი შეტყობინება, რომლითაც დავალიანების დასაფარად განესაზღვრა 5 სამუშაო დღე, აღნიშნული შეტყობინება ადრესატს ჩაბარდა 2025 წლის 6 თებერვალს, თუმცა მითითებულ ვადაში დავალიანების დაფარვა მისი მხრიდან არ განხორციელდა. \nსაგულისხმოა, რომ 2025 წლის 7 მარტის მდგომარეობით შპს „-----ს“ დავალიანება შეადგენდა 27 454 ლარს. ამდენად, 2025 წლის 7 მარტს სსიპ შემოსავლების სამსახურის საბაჟო დეპარტამენტის უფროსის №3999 ბრძანებით, შპს „---------------ს“ (ს/ნ ---------------) სარგებლობაში არსებული, საბაჟო გამშვებ პუნქტ „-----თან“ განთავსებული M2, M3, N2 და N3 კატეგორიის ავტოსატრანსპორტო საშუალებების ავტოსადგომის ავტოსატრანსპორტო საშუალებების რიგების მართვის ელექტრონული სისტემიდან გამორთვა მართლზომიერია.\nმომჩივნის მოთხოვნაზე შემოსავლების სამსახური მიუთითებს, რომ რიგების მართვის ელექტრონულ სისტემაში ავტოსადგომის ხელახლა ჩართვა შესაძლებელია, თუ იგი აკმაყოფილებს ტექნიკური რეგლამენტით განსაზღვრულ შესაბამის მოთხოვნებს და შესრულებულია ზემოდასახელებული ტექნიკური რეგლამენტის მე-15 მუხლის პირველი – მე-4 პუნქტებით გათვალისწინებული პირობები. ამასთან, რიგების მართვის ელექტრონულ სისტემაში ავტოსადგომის ხელახლა ჩართვის შესახებ განცხადება მიიღება სისტემიდან ავტოსადგომის გამორთვიდან არანაკლებ 3 თვის გასვლის შემდეგ.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტი შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრის დაკმაყოფილების საფუძველი.\n\n\nსაქართველოს ზოგადი ადმინისტრაციული კოდექსის 178-ე და 201-ე მუხლების საფუძველზე, \n\n\nვ ბ რ ძ ა ნ ე ბ: \n\n\n1.შპს „---------------ს“ (ს/ნ ---------------) საჩივარი არ დაკმაყოფილდეს; \n2.ბრძანება შეიძლება გასაჩივრდეს ქუთაისის საქალაქო სასამართლოში (მის.: ქ. ქუთაისი, ვიქტორ კუპრაძის ქ. №11) საქართველოს ზოგადი ადმინისტრაციული კოდექსის XIII თავით დადგენილი წესით, მისი ჩაბარებიდან ერთი თვის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n13\n\nდოკუმენტის დათვალიერება\n\ninfohub@rs.ge",
    "title": "Document e93b8ce2-548d-446d-807c-54ad507ea897"
  }
}