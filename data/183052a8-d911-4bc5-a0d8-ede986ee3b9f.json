{
  "id": "183052a8-d911-4bc5-a0d8-ede986ee3b9f",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №24752/2/2025\n28 თებერვალი 2025\nდოკუმენტის #:\n24752/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n27 თებერვალი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\n№24752/2/2025 \n27 თებერვალი 2025 \n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „----------“ (ს/ნ ----------)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 21.02.2025 წელს განიხილა და მიიღო გადაწყვეტილება შპს „----------“-ის 13.02.2025 წელს რეგისტრირებულ საჩივარზე (რეგისტრაციის №24752/2/2025).\n\n\nდავის საგანი:\n1. დავის დაწყება ახლად აღმოჩენილ/გამოვლენილ გარემოებათა გამო;\n2. საჩივრის განუხილველად დატოვება - არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება.\n\n\nგასაჩივრებული გადაწყვეტილება:\n1. აუდიტის დეპარტამენტის 2017 წლის 19 დეკემბრის №007-449 საგადასახადო მოთხოვნა;\n2. შემოსავლების სამსახურის 2025 წლის 12 თებერვლის №2427 ბრძანება.\n\n\nდარიცხული თანხა: 470 492.07 ლარი.\nმათ შორის:\nგადასახადი - 242 013\nდღგ - 176 885\nმოგების გადასახადი - 64 733\nსაშემოსავლო გადასახადი - 200\nქონების გადასახადი - 195\nჯარიმა - 159 784\nსაურავი - 68 695.07\n\n\nსადავო საკითხები:\n1. დავის დაწყება ახლად აღმოჩენილ/გამოვლენილ გარემოებათა გამო\nფაქტების აღწერა\nაუდიტის დეპარტამენტის 2017 წლის 19 დეკემბრის №007-449 საგადასახადო მოთხოვნა 2018 წლის 24 თებერვალს გასაჩივრდა შემოსავლების სამსახურში, რომელმაც 2018 წლის 15 მარტის №5645 ბრძანებით, საგადასახადო კოდექსის 301-ე მუხლის „ე“ ქვეპუნქტის საფუძველზე, განუხილველი დატოვა საჩივარი მისი წარდგენის კანონით დადგენილი ვადის დარღვევის გამო.\nაუდიტის დეპარტამენტის 2017 წლის 19 დეკემბრის №007-449 საგადასახადო მოთხოვნა 2020 წლის 21 ოქტომბერს კვლავ გასაჩივრდა შემოსავლების სამსახურში, რომელმაც 2020 წლის 18 ნოემბრის №34224 ბრძანებით, საგადასახადო კოდექსის 301-ე მუხლის „ზ“ ქვეპუნქტის საფუძველზე, განუხილველი დატოვა საჩივარი, ვინაიდან არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება.\nშემოსავლების სამსახურის 2018 წლის 15 მარტის №5645 ბრძანება და 2020 წლის 18 ნოემბრის №34224 ბრძანება 16.01.2023 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომელმაც 24.02.2023 წლის №18664/2/2023 გადაწყვეტილებით, საგადასახადო კოდექსის 301-ე მუხლის „ე“ ქვეპუნქტის საფუძველზე, განუხილველი დატოვა საჩივარი მისი წარდგენის კანონით დადგენილი ვადის დარღვევის გამო.\nგადასახადის გადამხდელმა 2025 წლის 13 იანვარს მიმართა შემოსავლების სამსახურს და ითხოვა დავის დაწყება ახლად აღმოჩენილ/გამოვლენილ გარემოებათა გამო. შემოსავლების სამსახურის 2025 წლის 12 თებერვლის №2427 ბრძანებით ამ ნაწილში საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე, 299-ე მუხლებზე და აღნიშნავს, რომ მომჩივანი ვალდებულია დაამტკიცოს, რომ კონკრეტული გარემოება, რომელსაც იგი ემყარება დავის დაწყების მოთხოვნისას, ახლად აღმოჩენილი ან ახლად გამოვლენილი გარემოებაა და აღნიშნული გარემოების შესახებ არ იცოდა და არ შეეძლო სცოდნოდა მისთვის არასასურველი გადაწყვეტილების მიღებამდე. \nშემოსავლების სამსახური განმარტავს, რომ გადამხდელის მიერ საჩივრებში აღნიშნული ფაქტობრივი გარემოებები არ არის ისეთი გარემოებები, რომლებიც მომჩივანმა არ იცოდა და არ შეეძლო სცოდნოდა მისთვის არასასურველი გადაწყვეტილების მიღებამდე. ამდენად, წარდგენილი გარემოებები/მტკიცებულებები არ წარმოადგენს ახლად გამოვლენილი გარემოებების ან მტკიცებულებების საფუძვლით დავის დაწყების საფუძველს.\nზემოაღნიშნულის გათვალისწინებით, შემოსავლების სამსახურმა მიიჩნია, რომ არ არსებობს ახლად აღმოჩენილი/გამოვლენილი გარემოებების ან მტკიცებულებების საფუძვლით დავის დაწყების საფუძველი. ამდენად, წარდგენილი საჩივრები აღნიშნულ ნაწილში დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია\nმომჩივანი მიუთითებს საქართველოს ზოგადი ადმინისტრაციული კოდექსის მე-60 მუხლის „დ“ პუნქტზე, მიიჩნევს, რომ შემოსავლების სამსახურის სადავო ბრძანება დაუსაბუთებელია, ითხოვს არარად იქნეს ცნობილი სადავო ბრძანება და გამოყენებულ იქნეს საგადასახადო კოდექსის 269-ე მუხლის მე-7 ნაწილი.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 299-ე მუხლის მე-6 და მე-7 ნაწილების თანახმად, 30-დღიანი ვადის გასვლის შემდეგ დავის დაწყება დასაშვებია ახლად აღმოჩენილი ან ახლად გამოვლენილი გარემოებების ან მტკიცებულებების საფუძვლით. ახლად აღმოჩენილად ან ახლად გამოვლენილად ჩაითვლება ისეთი გარემოებები ან მტკიცებულებები, რომლებიც მომჩივანმა არ იცოდა და არ შეეძლო სცოდნოდა მისთვის არასასურველი გადაწყვეტილების მიღებამდე და რომელთა დროულად წარდგენა გამოიწვევდა მომჩივნისათვის ხელსაყრელი გადაწყვეტილების მიღებას. \nგადასახადის გადამხდელი ვერ უთითებს ისეთ გარემოებებს და ვერ წარმოადგენს ისეთ მტკიცებულებებს, რომლებიც მომჩივანმა არ იცოდა და არ შეეძლო სცოდნოდა მისთვის არასასურველი გადაწყვეტილების მიღებამდე და რომელთა დროულად წარდგენა გამოიწვევდა მომჩივნისთვის ხელსაყრელი გადაწყვეტილების მიღებას. შესაბამისად, არ არსებობს ახლად აღმოჩენილი ან ახლად გამოვლენილი გარემოებების ან მტკიცებულებების საფუძვლით დავის დაწყების საფუძველი.\nზემოაღნიშნულიდან გამომდინარე, მხარეთა არგუმენტაციის გათვალისწინებით, საბჭომ მიიჩნია, რომ ამ ნაწილში შემოსავლების სამსახურის სადავო ბრძანება მართლზომიერია, არ არსებობს მისი გაუქმების და მომჩივნის მოთხოვნის დაკმაყოფილების საფუძველი.\n\n\n2. საჩივრის განუხილველად დატოვება - არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება\nფაქტების აღწერა\nაუდიტის დეპარტამენტის 2017 წლის 19 დეკემბრის №007-449 საგადასახადო მოთხოვნა 2018 წლის 24 თებერვალს გასაჩივრდა შემოსავლების სამსახურში, რომელმაც 2018 წლის 15 მარტის №5645 ბრძანებით, საგადასახადო კოდექსის 301-ე მუხლის „ე“ ქვეპუნქტის საფუძველზე, განუხილველი დატოვა საჩივარი.\nაუდიტის დეპარტამენტის 2017 წლის 19 დეკემბრის №007-449 საგადასახადო მოთხოვნა 2020 წლის 21 ოქტომბერს კვლავ გასაჩივრდა შემოსავლების სამსახურში, რომელმაც 2020 წლის 18 ნოემბრის №34224 ბრძანებით, საგადასახადო კოდექსის 301-ე მუხლის „ზ“ ქვეპუნქტის საფუძველზე, განუხილველი დატოვა საჩივარი. \nაუდიტის დეპარტამენტის 2017 წლის 19 დეკემბრის №007-449 საგადასახადო მოთხოვნა 2025 წლის 13 იანვარს კვლავ გასაჩივრდა შემოსავლების სამსახურში, რომელმაც 2025 წლის 12 თებერვლის №2427 ბრძანებით, საგადასახადო კოდექსის 301-ე მუხლის „ზ“ ქვეპუნქტის საფუძველზე, ამ ნაწილში განუხილველი დატოვა საჩივარი იმ მოტივით, რომ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება.\nშემოსავლების სამსახურის 2025 წლის 12 თებერვლის №2427 ბრძანება გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nსაქმეში არსებული მასალებით ირკვევა, რომ აუდიტის დეპარტამენტის 2017 წლის 19 დეკემბრის №007-449 საგადასახადო მოთხოვნასთან დაკავშირებით წარდგენილი საჩივრები შემოსავლების სამსახურის 2018 წლის 15 მარტის №5645 და 2020 წლის 18 ნოემბრის №34224 ბრძანებებით დარჩა განუხილველი.\nშემოსავლების სამსახური მიუთითებს საგადასახადო კოდექსის 301-ე მუხლის „ზ“ ქვეპუნქტზე და ზემოაღნიშნულიდან გამომდინარე მიიჩნევს, რომ ვინაიდან აუდიტის დეპარტამენტის 2017 წლის 19 დეკემბრის №007-449 საგადასახადო მოთხოვნაზე უკვე არსებობს შემოსავლების სამსახურის მიერ მიღებული გადაწყვეტილება, საგადასახადო კოდექსის 301-ე მუხლის „ზ“ ქვეპუნქტის საფუძველზე, კომპანიის 2025 წლის 13 და 17 იანვარის საჩივრები უნდა დარჩეს განუხილველი.\n\n\nმომჩივნის არგუმენტაცია\nმითითებულია პირველი დავის საგნის ნაწილში.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 301-ე მუხლის „ზ“ ქვეპუნქტის თანახმად, დავის განმხილველი ორგანო საჩივარს არ განიხილავს თუ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება. \nაუდიტის დეპარტამენტის 2017 წლის 19 დეკემბრის №007-449 საგადასახადო მოთხოვნა 2018 წლის 24 თებერვალს გასაჩივრდა შემოსავლების სამსახურში, რომელმაც 2018 წლის 15 მარტის №5645 ბრძანებით, საგადასახადო კოდექსის 301-ე მუხლის „ე“ ქვეპუნქტის საფუძველზე, განუხილველი დატოვა საჩივარი.\nაუდიტის დეპარტამენტის 2017 წლის 19 დეკემბრის №007-449 საგადასახადო მოთხოვნა 2020 წლის 21 ოქტომბერს კვლავ გასაჩივრდა შემოსავლების სამსახურში, რომელმაც 2020 წლის 18 ნოემბრის №34224 ბრძანებით, საგადასახადო კოდექსის 301-ე მუხლის „ზ“ ქვეპუნქტის საფუძველზე, განუხილველი დატოვა საჩივარი.\nაუდიტის დეპარტამენტის 2017 წლის 19 დეკემბრის №007-449 საგადასახადო მოთხოვნა 2025 წლის 13 იანვარს კვლავ გასაჩივრდა შემოსავლების სამსახურში, რომელმაც 2025 წლის 12 თებერვლის №2427 ბრძანებით, საგადასახადო კოდექსის 301-ე მუხლის „ზ“ ქვეპუნქტის საფუძველზე, ამ ნაწილში განუხილველი დატოვა საჩივარი.\nზემოაღნიშნულიდან გამომდინარე, საბჭომ მიიჩნია, რომ ვინაიდან არსებობდა იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილებები, შემოსავლების სამსახურის სადავო ბრძანება, ამ ნაწილში საჩივრის განუხილველად დატოვების თაობაზე მართლზომიერია და არ არსებობს მისი გაუქმების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nგადახდის წყაროსთან გადასახადის დაკავბის ვალდებულება\nარსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n27\n\nდოკუმენტის დათვალიერება\n\ninfohub@rs.ge",
    "title": "Document 183052a8-d911-4bc5-a0d8-ede986ee3b9f"
  }
}