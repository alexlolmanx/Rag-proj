{
  "id": "80ba03e1-681f-4a8f-9ca9-22c3013e8fc1",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21193/2/2023\n01 მარტი 2024\nდოკუმენტის #:\n21193/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n28 თებერვალი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, დავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№ 21193/2/2023\n28 თებერვალი 2024\n﻿გ ა დ ა წ ყ ვ ე ტ ი ლ ე ბ ა \n\n\n\n\nმომჩივანი:  შპს„----------“ (ს/ნ ----------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 27.12.2023 წელს განიხილა და მიიღო გადაწყვეტილება შპს -----------31.10.2023 წელს რეგისტრირებულ საჩივარზე (რეგისტრაციის №21193/2/2023). \n\n\nდავის საგანი:\nშემოსავლების სამსახურის 2023 წლის 27 მარტის №5978 ბრძანების აღსრულების შედეგები\n\n\nგასაჩივრებული გადაწყვეტილება:\n1. აუდიტის დეპარტამენტის 3.05.2023 წლის №001-72 საგადასახადო მოთხოვნა;\n2. შემოსავლების სამსახურის 5.09.2023 წლის №21716 ბრძანება.\n\n\nდარიცხული თანხა: 7 680 616 ლარი.\nმათ შორის\nგადასახადი - 4 439 697\nდღგ - 1 739 697\nსაშემოსავლო გადასახადი - 2 700 000\nჯარიმა - 2 219 948 \nსაურავი - 1 020 971\n\n\nფაქტების აღწერა\nსაწარმოს საქმიანობაა მალფუჭებადი საქონლის ( ----------) იმპორტი და რეალიზაცია ადგილობრივ ბაზარზე, ასევე მცირე რაოდენობით ადგილობრივ ბაზარზე შეძენილი აქვს ნუში და კეშიუ.\nაუდიტის დეპარტამენტის მიერ ჩატარდა გადასახადის გადამხდელის საქმიანობის 23.02.2021 წლიდან 1.08.2022 წლამდე საანგარიშო პერიოდის კამერალური საგადასახადო შემოწმება. შემოწმების შედეგები აისახა აუდიტის დეპარტამენტის 16.09.2022 წლის საგადასახადო შემოწმების აქტში, რომლის მიხედვით, დარიცხვა განპირობებულია შემდეგი გარემოებებით: \n1. შესამოწმებელ პერიოდში წარდგენილი დღგ-ის დეკლარაციების მიხედვით დეკლარირებული დღგ-ით დასაბეგრი ბრუნვა შეადგენს 3 145 206 ლარს (დღგ-ის გარეშე). საწარმოს დირექტორის ზეპირი განმარტებით (წერილობითი პოზიცია არ წარმოუდგენია) შესამოწმებელ პერიოდში სამეურნეო\nოპერაციები ბუღალტრულად არ აქვს აღრიცხული, შესაბამისად შემოწმების შედეგად შეუძლებელია დაბეგვრის ობიექტის დადგენა. აღნიშნული ფაქტობრივი გარემოების და საქართველოს საგადასახადო კოდექსის 49-ე მუხლის პირველი ნაწილის და 73-ე მუხლის მე-5 ნაწილის გათვალისწინებით, საწარმოს საგადასახადო ვალდებულებები განისაზღვრა არაპირდაპირი მეთოდით, კერძოდ: შესამოწმებელ პერიოდში ( ----------), თითოეულ თვეში შეძენილი და რეალიზებული საქონლის რაოდენობების მიხედვით გაანგარიშებული იქნა დოკუმენტების გარეშე თვის ბოლოს არსებული საქონლის ნაშთის რაოდენობა, რომელიც ჩაითვალა იმავე თვეში რეალიზებულად (მომდევნო თვეში შეძენილი და რეალიზებული საქონლის რაოდენობების გათვალისწინებით) კონკრეტული თვის დოკუმენტური საშუალო შეწონილი სარეალიზაციო ფასით, ხოლო ნუში და კეშიუს დოკუმენტური რეალიზაცია არ ფიქსირდებოდა, შესაბამისად აღნიშნულ ნაწილში გავრცელებული იქნა იმავე პერიოდის ---------- დოკუმენტურად დადასტურებული ფასნამატი. შედეგად, შესამოწმებელ პერიოდში შემოწმებით დადგენილი საქონლის რეალიზაციიდან მიღებული დღგ-ით დასაბეგრი ბრუნვა განისაზღვრა 12 810 209 ლარის ოდენობით (დღგ-ის გარეშე). შემოწმების შედეგად დადგენილი სხვაობა 9 665 003 ლარის ოდენობით (დღგ-ის გარეშე) საგადასახადო კოდექსის 159-ე მუხლის შესაბამისად დამატებით დაიბეგრა დღგ-ით. საწარმოს დაერიცხა დღგ და დაეკისრა ჯარიმა საგადასახადო კოდექსის 275-ე მუხლის შესაბამისად.\n2. საწარმოს დღგ-ის ნაწილში გამოვლენილი სხვაობების შესაბამისად დაუდგინდა დამატებითი შემოსავალი. საწარმოს სამეურნეო ოპერაციები ბუღალტრულად არ აქვს აღრიცხული, შემოწმების შედეგად გამოვლინდა შემოსავალი 10 800 000 ლარის ოდენობით (საშემოსავლო გადასახადის გარეშე), რომელიც საწარმოს არ ჰქონდა აღრიცხული, ხოლო შემოწმებით დამატებით დადგენილი მიღებული შემოსავლის საწარმოს ეკონომიკურ საქმიანობაში გამოყენების ფაქტის დამადასტურებელი დოკუმენტაცია/მტკიცებულება საწარმოს დირექტორს შემოწმების მიმდინარეობისას არ წარმოუდგენია. შესაბამისად, შემოწმებით საქართველოს საგადასახადო კოდექსის 73-ე მუხლის მე-9 ნაწილის „ბ“ ქვეპუნქტის გათვალისწინებით, დამატებით დადგენილი შემოსავალი ჩაითვალა დირექტორის მიერ ხელფასის სახით მიღებულ შემოსავლად და საგადასახადო კოდექსის 154-ე მუხლის შესაბამისად, დაიბეგრა გადახდის წყაროსთან საშემოსავლო გადასახადით. საწარმოს დაერიცხა საშემოსავლო გადასახადი და დაეკისრა ჯარიმა საგადასახადო კოდექსის 275-ე და 291-ე მუხლების შესაბამისად.\nშემოწმების აქტის საფუძველზე გამოიცა აუდიტის დეპარტამენტის 22.09.2022 წლის №24362 ბრძანება №001-167 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 2023 წლის 27 მარტის №5978 ბრძანებით საჩივარი ნაწილობრივ დაკმაყოფილდა, არაპირდაპირი მეთოდით განსაზღვრული საგადასახადო ვალდებულებების დაზუსტების მიზნით, გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში, აუდიტის დეპარტამენტისათვის წარედგინა საჩივარში მოყვანილი არგუმენტაციის დოკუმენტურად დადასტურებული მტკიცებულებები. განსაზღვრულ ვადაში მტკიცებულების წარდგენის შემთხვევაში, დაევალა აუდიტის დეპარტამენტს, გადასახადის გადამხდელის მონაწილეობით, წარდგენილი მტკიცებულებების შესწავლა და შესწავლის შედეგების გათვალისწინებით, სათანადო საფუძვლების არსებობის შემთხვევაში, საგადასახადო ვალდებულებების კორექტირება (შემცირება). დანარჩენ ნაწილში საჩივარი არ დაკმაყოფილდა. \nშემოსავლების სამსახურის 2023 წლის 27 მარტის №5978 ბრძანების აღსრულების შედეგად აუდიტის დეპარტამენტის 2023 წლის 28 აპრილის დასკვნის საფუძველზე, საგადასახადო შემოწმების შედეგებად შემოწმების აქტით დარიცხული თანხები არ შემცირდა, რაზეც გადასახადის გადამხდელს წარედგინა 2023 წლის 3 მაისის №001-72 საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურის 5.09.2023 წლის №21716 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახურმა იხელმძღვანელა 302-ე მუხლის მე-6 ნაწილით და 304-ე მუხლის 21 ნაწილით\nსაქმეზე არსებული მტკიცებულებების და აუდიტის დეპარტამენტის დასკვნაზე დაყრდნობით, შემოსავლების სამსახურმა მიიჩნია, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს საჩივრის დაკმაყოფილების საფუძველი.\n\n\nმომჩივნის არგუმენტაცია\nმომჩივანი განმარტავს, რომ გადაანგარიშების ეტაპზე აუდიტორის მიერ გამოგზავნილ იქნა გაანგარიშების ცხრილები, რომლის მიხედვითაც დათვლილია დოკუმენტურად რეალიზებული საქონლის ( ----------) ფასნამატი 271%, რომელიც გავრცელდა სხვა საქონელზეც.\nაღსანიშნავია, რომ კომპანიის მიერ ---------- რეალიზაცია ხდებოდა, როგორც კომპანიებზე, რაც ნაჩვენებია სასაქონლო ზედნადებებში (სულ 12 პირზე გამოწერილი), ასევე პირებზე, რომლების რეალიზაციას ახორციელებენ ბაზრობებზე. ამ უკანასკნელზე ხდებოდა უფრო მეტი ---------- მიწოდება. კომპანიებზე მიწოდებული ---------- ფასი ხშირ შემთხვევაში ბევრად უფრო მეტია (დოკუმენტური ფასი), ვიდრე ბაზრობებზე მიწოდებული. ლოგიკურად, ნებისმიერ დროს ბაზარში ---------- ფასი ორჯერ ნაკლებია ვიდრე ნებისმიერ სუპერმარკეტში.\nგამომდინარე იქედან, რომ კომპანიის მხრიდან შემოტანილი ---------- რეალიზაცია პანდემიის პერიოდს დაემთხვა, ბევრჯერ იყო შემთხვევა, რომ ბაზრობებზე საქონლის რეალიზაცია მოეხდინა თვითღირებულებით ან თვითღირებულებებზე ნაკლებ ფასად, რაზეც სამწუხაროდ დოკუმენტაცია არ არსებობს, ხოლო გადაანგარიშების ეტაპზე დიდი მცდელობის მიუხედავად, ბაზრობის მონაწილე პირებისგან არ მოხდა დადასტურება აღნიშნული ფაქტის. საგადასახადო შემოწმების აქტით დადგინდა 15 მილიონზე მეტი ლარის შემოსავალი, მაშინ როცა კომპანიას შეძენილი აქვს 4 მილიონამდე ღირებულების საქონელი. შეუძლებელია ამ და სხვა მსგავს საქმიანობაში 3-ჯერ მეტი შემოსავლის მიღება, შესაბამისად აქტით დარიცხული თანხა უნდა იყოს ლოგიკური და მიახლოებული რეალობასთან. მისი მხრიდან პირველ სადავო საკითხთან მიმართებაში თხოვნაა, შესწავლილ იქნას მსგავსი საქმიანობის მქონე კომპანიების ფასნამატი, შესაძლებელია აუდიტის დეპარტამენტში მოიპოვებოდეს შემოწმების შედეგებიც. შედარებულ იქნას მისთვის გავრცელებულ ფასნამატთან და მოხდეს აქტით დარიცხული თანხების კორექტირება. \nასევე მეორე საკითხთან მიმართებაში, ფულის მოძრაობის ნაწილში, გათვალისწინებულ იქნას მის მიერ წარდგენილი ჩანაწერები. აღსანიშნავია, რომ შესამოწმებელი პერიოდის ბოლოს კომპანიას ერიცხებოდა დებიტორული დავალიანება, რომლის შედარების აქტის წარმოდგენა ვერ შეძლო. ამიტომ მოითხოვს, დავის განმხილველი ორგანოს მიერ იქნას გამოთხოვილი შესაბამისი წესით ინფორმაცია დებიტორული დავალიანებების შესახებ (რისი გაკეთებაც უნდა მომხდარიყო შემოწმების პროცესშიც, მაშინ როცა კომპანიის დირექტორი იმყოფებოდა საზღვარგარეთ და შემოწმებასთან თანამშრომლობა ვერ შეძლო).\nითხოვს, გათვალისწინდეს საჩივარში დაფიქსირებული თხოვნა და დამატებით შესწავლილი იქნას ფასნამატის და დებიტორული დავალიანების საკითხები.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ.\nშემოსავლების სამსახურის 2023 წლის 27 მარტის №5978 ბრძანებით საჩივარი ნაწილობრივ დაკმაყოფილდა, არაპირდაპირი მეთოდით განსაზღვრული საგადასახადო ვალდებულებების დაზუსტების მიზნით, გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში, აუდიტის დეპარტამენტისათვის წარედგინა საჩივარში მოყვანილი არგუმენტაციის დოკუმენტურად დადასტურებული მტკიცებულებები. განსაზღვრულ ვადაში მტკიცებულების წარდგენის შემთხვევაში, დაევალა აუდიტის დეპარტამენტს, გადასახადის გადამხდელის მონაწილეობით, წარდგენილი მტკიცებულებების შესწავლა და შესწავლის შედეგების დანარჩენ ნაწილში საჩივარი არ დაკმაყოფილდა. \nშემოსავლების სამსახურის 2023 წლის 27 მარტის №5978 ბრძანების აღსრულების შედეგად აუდიტის დეპარტამენტის 2022 წლის 28 აპრილის დასკვნის მიხედვით, გადაანგარიშების მიმდინარეობისას გადასახადის გადამხდელისთვის მიწოდებულ იქნა შემოსავლების და ხარჯების გაანგარიშების ცხრილები. გადასახადის გადამხდელს შემოსავლების სამსახურის 2023 წლის 27 მარტის №5978 ბრძანების შესაბამისად, შემოსავლების გაანგარიშებასთან დაკავშირებით საჩივარში მითითებული არგუმენტაციის დოკუმენტურად დადასტურებული მტკიცებულებები (მათ შორის ფასნამატის გაანგარიშების ცხრილები) არ წარუდგენია, ხოლო დებიტორულ დავალიანებასთან დაკავშირებით ელექტრონულად წარადგინა მხოლოდ რვეულში დაფიქსირებული ჩანაწერები, რომელიც შესაბამისი წესით არ არის დადასტურებული მეორე მხარის მიერ. ზემოაღნიშნული ფაქტობრივი გარემოებების გათვალისწინებით, საგადასახადო შემოწმების აქტით დარიცხული თანხები კორექტირებას (შემცირებას) არ დაექვემდებარა.\nმომჩივანი ფასნამატთან და დებიტორულ დავალიანებებთან დაკავშირებით ზოგადად საუბრობს და არ წარმოადგენს არგუმენტებს ან დოკუმენტურად დადასტურებულ შესაბამის მტკიცებულებებს, თუ რა ნაწილში არ აღსრულდა შემოსავლების სამსახურის 2023 წლის 27 მარტის №5978 ბრძანება და აუდიტის დეპარტამენტის მიერ არ განხორციელდა შესაბამისი გადაანგარიშება.\nამასთან, მომჩივანი მოითხოვს შესწავლილ იქნას მსგავსი საქმიანობის მქონე კომპანიების ფასნამატი, შედარდეს მის მიმართ გამოყენებულ ფასნამატთან და მოხდეს დარიცხული თანხების კორექტირება, ასევე, საშემოსავლო გადასახადთან დაკავშირებით, მოითხოვს, დავის განმხილველმა ორგანომ გამოითხოვოს შესაბამისი წესით ინფორმაცია დებიტორული დავალიანებების შესახებ და მიღებული ინფორმაციის გათვალისწინებით მოხდეს საგადასახადო ვალდებულების კორექტირება, რაზეც საბჭო ვერ იმსჯელებს, ვინაიდან განსახილველ შემთხვევაში სადავოა (გასაჩივრებულია) შემოსავლების სამსახურის 2023 წლის 27 მარტის №5978 ბრძანების აღსრულების მართლზომიერების საკითხი - რამდენად სწორად აღსრულდა აღნიშნული გადაწყვეტილება აუდიტის დეპარტამენტის მიერ. მომჩივნის მოთხოვნა სცდება შემოსავლების სამსახურის 2023 წლის 27 მარტის №5978 ბრძანებით მიღებული დავალების ფარგლებს, შესაბამისად საბჭო ვერ გასცდება აღნიშნულ ფარგლებს.\nმხარეთა არგუმენტების, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საბჭოს მიაჩნია, რომ აუდიტის დეპარტამენტის მიერ შემოსავლების სამსახურის 2023 წლის 27 მარტის №5978 ბრძანება აღსრულებულია ამავე ბრძანებით მიღებული გადაწყვეტილების შესაბამისად და არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nოპერაციისთვის კვალიფიკაციის შეცვლის საფუძვლები და სამეურნეო ოპერაციების ეკონომიკური გავლენა (73-ე მუხლის მე-9 ნაწილი)\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n64\n\nდოკუმენტის დათვალიერება\n\ninfohub@rs.ge",
    "title": "Document 80ba03e1-681f-4a8f-9ca9-22c3013e8fc1"
  }
}