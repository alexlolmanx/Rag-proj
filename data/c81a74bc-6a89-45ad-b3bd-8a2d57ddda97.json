{
  "id": "c81a74bc-6a89-45ad-b3bd-8a2d57ddda97",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19573/2/2023\n20 ივნისი 2023\nდოკუმენტის #:\n19573/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n11 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19573/2/2023\n11.05.2023\n\n\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\n\n\nმომჩივანი: შპს -------- (ს/ნ --------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 11.05.2023 წელს განიხილა და მიიღო გადაწყვეტილება შპს ,,--------“-ის 1.05.2023 წელს რეგისტრირებულ საჩივარზე (რეგისტრაციის №19573/2/2023).\n\n\n\n\nდავის საგანი:\nსაგადასახადო ვალდებულებების განსაზღვრა არაპირდაპირი მეთოდით და დამატებით გამოვლენილი რეალიზაციიდან მიღებული შემოსავლის ანგარიშვალდებულ პირზე გაცემულ ხელფასად განხილვა.\n\n\nგასაჩივრებული გადაწყვეტილება: \n1. აუდიტის დეპარტამენტის 2022 წლის 26 დეკემბრის №005-205 საგადასახადო მოთხოვნა; \n2. შემოსავლების სამსახურის 2023 წლის 10 აპრილის №7882 ბრძანება.\n\n\nდარიცხული თანხა: 9 729.73 ლარი. \nმათ შორის: \nსაშემოსავლო - 5 188 \nჯარიმა - 2 581 \nსაურავი - 1 960,73\n\n\nფაქტების აღწერა \nშემოსავლების სამსახურის აუდიტის დეპარტამენტის 2022 წლის პირველი სექტემბრის №22720 ბრძანების საფუძველზე ჩატარდა გადამხდელის საქმიანობის 2019 წლის პირველი იანვრიდან 2022 წლის პირველ აგვისტომდე საანგარიშო პერიოდების კამერალური საგადასახადო შემოწმება. შემოწმების შედეგები აისახა 2022 წლის 21 დეკემბრის საგადასახადო შემოწმების აქტში, სადაც მითითებულია, რომ გადასახადის გადამხდელის შემოსავლის გაანგარიშება განხორციელდა საქართველოს საგადასახადო კოდექსის 73-ე მუხლის გათვალისწინებით, არაპირდაპირი მეთოდით. შედეგად, გაიზარდა გადამხდელის შემოსავალი. კომპანიის მიერ წარმოდგენილი ნაღდი ფულის საწყისი და საბოლოო ნაშთების, დებიტორ-კრედიტორების შესახებ ინფორმაციისა და ასევე კომპანიის სხვა ხარჯების გათვალისწინებით, შემოწმებით დადგენილი დამატებითი შემოსავალი ჩაითვალა კომპანიის ანგარიშვალდებულ პირზე გაცემულ სარგებლად და საგადასახადო კოდექსის 154-ე მუხლის მიხედვით, საანგარიშო პერიოდის ბოლოს დაიბეგრა საშემოსავლო გადასახადით. გადამხდელს დაერიცხა საშემოსავლო გადასახადი და საგადასახადო კოდექსის 275-ე მუხლით განსაზღვრული ჯარიმა.\nშემოწმების აქტის საფუძველზე გამოიცა 2022 წლის 26 დეკემბრის №32927 ბრძანება და ამავე თარიღის №005-205 საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურის 2023 წლის 10 აპრილის №7882 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საქართველოს საგადასახადო კოდექსის 136-ე მუხლის მე-3 ნაწილზე, 49-ე მუხლის პირველი ნაწილის „ე“ ქვეპუნქტზე, 61-ე მუხლის მე-3 ნაწილზე, 73-ე მუხლის მე-5 ნაწილის „ა“ ქვეპუნქტზე, 73-ე მუხლის მე-9 ნაწილის ,,ბ“ ქვეპუნქტზე, 101-ე მუხლის პირველ ნაწილზე, 154-ე მუხლის პირველი ნაწილის „ა“ ქვეპუნქტზე, 43-ე მუხლის მე-4 ნაწილზე და ზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ საგადასახადო შემოწმების შედეგად საგადასახადო ვალდებულებები განსაზღვრულია კანონმდებლობის მოთხოვნათა დაცვით, წარმოდგენილი საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია \nმომჩივანი მოითხოვს დარიცხული თანხების გაუქმებას და მიუთითებს, რომ არ არსებობდა არაპირდაპირი მეთოდის გამოყენების აუცილებლობა, რადგან საბუღალტრო პროგრამაში სრულიად გამჭვირვალედ და ნათლად არის ასახული დამფუძნებლის 23 119 ლარი, რომელიც არის ჩათვლილი როგორც დამფუძნებელზე გაცემული ხელფასი.\nრეალურად არის დამფუძნებლის მიერ დროებით შეტანილი თანხა სალაროში, რომელიც მოხმარდა იჯარის თანხების გადახდას და შემდგომ პერიოდში დაუბრუნდა დამფუძნებელს, რაც გადახდის წყაროსთან დაკავებას არ ექვემდებარება. \nაღნიშნულ დაკავშირებით აუდიტორებს გადაეცა კომპანიის ხარჯების დამადასტურებელი საბანკო ამონაწერები, მხოლოდ საბანკო გადარიცხვებით ხდებოდა იჯარის და სხვა ხარჯების გადახდა.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 136-ე მუხლის მე-3 ნაწილის თანახმად, გადასახადის გადამხდელი ვალდებულია სრულად აღრიცხოს თავის საქმიანობასთან დაკავშირებული ყველა ოპერაცია, რათა გარანტირებული იყოს კონტროლი მათ დაწყებაზე, მიმდინარეობასა და დასრულებაზე. \nსაგადასახადო კოდექსის 61-ე მუხლის მე-3 ნაწილის თანახმად, საგადასახადო ორგანო უფლებამოსილია პირს დაარიცხოს გადასახადი თავის ხელთ არსებული ინფორმაციის საფუძველზე, თუ პირი მას არ წარუდგენს გადასახადის დასარიცხად საჭირო ინფორმაციას. \nსაგადასახადო კოდექსის 73-ე მუხლის მე-9 ნაწილის „ბ“ ქვეპუნქტის თანახმად, საგადასახადო ვალდებულების განსაზღვრის მიზნით საგადასახადო ორგანოს უფლება აქვს სამეურნეო ოპერაციის ფორმისა და შინაარსის გათვალისწინებით შეცვალოს მისი კვალიფიკაცია, თუ ოპერაციის ფორმა არ შეესაბამება მის შინაარსს; \nსაგადასახადო კოდექსის 101-ე მუხლის პირველი ნაწილის შესაბამისად, ხელფასის სახით მიღებულ შემოსავლებს განეკუთვნება ფიზიკური პირის მიერ დაქირავებით მუშაობის შედეგად მიღებული ნებისმიერი საზღაური ან სარგებელი, მათ შორის, წინა სამუშაო ადგილიდან პენსიის ან სხვა სახით მიღებული შემოსავალი, ან შემოსავალი მომავალი სამუშაო ადგილიდან. \nსაგადასახადო კოდექსის 154-ე მუხლის პირველი ნაწილის „ა“ ქვეპუნქტის თანახმად, გადახდის წყაროსთან გადასახადის დაკავება ევალება საგადასახადო აგენტს, რომელიც არის იურიდიული პირი, საწარმო/ორგანიზაცია ან მეწარმე ფიზიკური პირი, კერძოდ, პირი, რომელიც დაქირავებულს უხდის ხელფასს. \nდადგენილია, რომ შემოწმების შედეგად, საგადასახადო კოდექსის 73-ე მუხლის საფუძველზე მომჩივანს არაპირდაპირი მეთოდის გამოყენებით დაუდგინდა დამატებითი შემოსავლები, რაც ჩაითვალა კომპანიის ანგარიშვალდებულ პირზე გაცემულ სარგებლად და საანგარიშო პერიოდის ბოლოს დაიბეგრა საშემოსავლო გადასახადით.\nმომჩივანი მოითხოვს დარიცხული თანხების გაუქმებას და მიუთითებს, რომ არ არსებობდა არაპირდაპირი მეთოდის გამოყენების აუცილებლობა, რადგან საბუღალტრო პროგრამაში სრულიად გამჭვირვალედ და ნათლად არის ასახული დამფუძნებლის 23 119 ლარი, რომელიც მოხმარდა იჯარის თანხების გადახდას და შემდგომ პერიოდში დაუბრუნდა დამფუძნებელს, რაც გადახდის წყაროსთან დაკავებას არ ექვემდებარება. \nმომჩივნის არგუმენტებთან დაკავშირებით, წარმოდგენილია აუდიტის დეპარტამენტის 05.05.2023 წლის №43020-21-14 წერილი, სადაც მითითებული შემდეგი: \nგადასახადის გადამხდელის მიერ წარმოდგენილი ბუღალტრული აღრიცხვა იყო არასრულყოფილი, ვინაიდან გადამხდელი ბუღალტრულ აღრიცხვას არ აწარმოებდა შესაბამისი სააღრიცხვო სტანდარტების მიხედვით, რის გამოც ვერ მოხერხდა დაბეგვრის ობიექტის სწორად განსაზღვრა. აღნიშნულის გათვალისწინებით შემოწმებამ არაპირდაპირი მეთოდების გამოყენებით, კერძოდ მომჩივნის მიერ წარმოდგენილი საბანკო ამონაწერების და სალარო აპარატით რეალიზაციის გათვალისწინებით გაზარდა გადამხდელის შემოსავალი. ამასთან დამფუძნებლის მიერ კომპანიაში ფულადი შენატანის სახით განხორციელებული კაპიტალის ზრდა, შემოწმებისას დოკუმენტურად არ დადასტურდა.\nიმ გარემოებებიდან გამომდინარე, რომ მომჩივანი არ აწარმოებდა ბუღალტრულ აღრიცხვას დადგენილი წესით, რის გამოც შეუძლებელი იყო დაბეგვრის ობიექტის სრულად დადგენა და იმის გათვალისწინებით, რომ მომჩივანი ზოგადად საუბრობს და ვერ წარმოადგენს დასახელებული არგუმენტების დოკუმენტურად დადასტურებულ რაიმე სახის მტკიცებულებას, რითაც საგადასახადო ორგანოს მიერ დასახელებული არგუმენტების და შემოწმების აქტით დადგენილი გარემოებების შეცვლის და დარიცხული თანხების შემცირების საფუძველი გახდებოდა, საბჭოს მიაჩნია, რომ სადავო საკითხზე შემოსავლების სამსახურის მიერ მიღებული გადაწყვეტილება მართლზომიერია და არ არსებობს მისი გაუქმების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nშემოსავლების/ხარჯების განსაზღვრა არაპირდაპირი მეთოდით\nოპერაციისთვის კვალიფიკაციის შეცვლის საფუძვლები და სამეურნეო ოპერაციების ეკონომიკური გავლენა (73-ე მუხლის მე-9 ნაწილი)\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n13\n\nდოკუმენტის დათვალიერება\n\ninfohub@rs.ge",
    "title": "Document c81a74bc-6a89-45ad-b3bd-8a2d57ddda97"
  }
}