{
  "id": "f4bfab6a-240d-499f-8040-344fbea5c164",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 23533\n05 ნოემბერი 2024\nდოკუმენტის #:\n23533\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n04 ნოემბერი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაჩივრის განხილვა\nჩამოტვირთვა\nგაზიარება\nN 23533\n04 ნოემბერი 2024\n\n\n\n\nბ რ ძ ა ნ ე ბ ა \n\n\n\n\nშპს „------“(ს/ნ ------) \n(მის.:------) \n2024 წლის 9 და 11 ოქტომბრის საჩივრების\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2024 წლის 01 ნოემბრის სხდომაზე (ოქმი №117) განიხილა ----------- (პ/ნ -----------) №92280/1/2024 და №24099/2/2024 საჩივრები, რომლებიც ეხება შემოსავლების სამსახურის საბაჟო დეპარტამენტის 2024 წლის 4 ოქტომბრის №21802 ბრძანებას “ფიზიკური პირი ---------- (პ/ნ ----------) მიმართ 2024 წლის 27 აგვისტოს შედგენილ №EL260099 საბაჟო სამართალდარღვევის ოქმში შეცდომის გასწორების შესახებ”.\n\n\nმომჩივნის არგუმენტაცია:\nსაჩივრების ავტორი არ ეთანხმება სადავო ბრძანებას და განმარტავს, რომ არის შპს „----------“ მძღოლი, ----------- მიმართულებით გადაჰქონდა ტვირთი (მაცივრები). საბაჟო გამშვები პუნქტი „------------“ შემოსვლისას წარადგინა ერთი CMR ნაცვლად ორისა. მოგვიანებით სატრანსპორტო საშუალებაში მოიძია მეორე დოკუმენტიც, თუმცა აღნიშნული საბაჟო დეპარტამენტმა არ გაითვალისწინა და შეუდგინა ოქმი. სამართალდარღვევა წარმოადგენს პირველ შემთხვევას და საქონლის უსაბუთოდ შემოტანის მცდელობა არ ჰქონია.\n\n\nფაქტობრივი გარემოებები:\nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ 2024 წლის 27 აგვისტოს საბაჟო გამშვები პუნქტი „----------“ ------------ მხრიდან შემოვიდა საქართველოს მოქალაქე ----------- (პ/ნ ------------) მართვის ქვეშ მყოფი, ტრანზიტულად ----------- დანიშნულებით) მოძრავი სატრანსპორტო საშუალება (სახელმწიფო სარეგისტრაციო ნომრით ------------).\nსაქონლის საქართველოს საბაჟო ტერიტორიაზე შემომტანის პირის მიერ ზოგადი დეკლარირებისას წარდგენილი სატრანსპორტო დოკუმენტის (სატრანსპორტო ზედნადები – ---------) მიხედვით, აღნიშნულ სატრანსპორტო საშუალებაში განთავსებული იყო მაცივრები, საერთო წონით 6 764 კგ. შესაბამისად, საბაჟო გამშვები პუნქტის მიერ შევსებული №---------- საქონლისა და სატრანსპორტო საშუალების აღრიცხვის მოწმობით ტრანზიტის პროცედურაში დეკლარირებულ იქნა აღნიშნული ოდენობის საქონელი.\nსაქონლის ზოგადი დეკლარირებისა და ტრანზიტის პროცედურის გაცხადების შემდეგ, საბაჟო ორგანოს უფლებამოსილი პირების მიერ საბაჟო კონტროლის განხორციელებისას (დატვირთული სატვირთო სატრანსპორტო საშუალების აწონისას (აწონის ქვითარი №-----------, 27.08.2024, საქონლის საერთო წონა 9 160 კგ) და საქონლის დათვალიერებისას (საქონლის ან/და სატრანსპორტო საშუალების დათვალიერების აქტი №---------, 27.08.2024)) დადგინდა, რომ სატრანსპორტო საშუალებაში დეკლარირებულ საქონელთან ერთად ასევე განთავსებული იყო არადეკლარირებული საქონელი (2 ცალი მაცივარი, --------------).\nვინაიდან არადეკლარირებულ საქონელზე არ იყო შესრულებული კანონმდებლობის მითითებული მოთხოვნები და -------------- მხრიდან ადგილი ჰქონდა საქართველოს საბაჟო ტერიტორიაზე საქონლის საბაჟო კონტროლისგან მალულად შემოტანას, საბაჟო გამშვები პუნქტი „------------“ უფლებამოსილი პირის მიერ 2024 წლის 27 აგვისტოს შედგენილი №EL260099 საბაჟო სამართალდარღვევის ოქმით --------- (პ/ნ ---------) დაეკისრა საქართველოს საბაჟო კოდექსის 168-ე მუხლის მე-4 ნაწილით გათვალისწინებული პასუხისმგებლობა და სანქციის სახით შეეფარდა ჯარიმა 2 000 ლარის ოდენობით.\nადმინისტრაციული წარმოების მასალების დამატებითი შესწავლისას გამოირკვა, რომ ფიზიკური პირი --------- (პ/ნ----------) მიმართ 2024 წლის 27 აგვისტოს შედგენილ №EL260099 საბაჟო სამართალდარღვევის ოქმის მე-4 გრაფაში (სამართალდარღვევის შინაარსი) დაშვებული იყო შეცდომა (საქონლით დატვირთული სატრანსპორტო საშუალების აწონის შედეგად დადგენილ ფაქტობრივ წონასა და ზოგადი დეკლარირებისას წარდგენილ დოკუმენტებში მითითებულ წონათა შორის სხვაობის აღმნიშვნელ მონაცემად, ნაცვლად ნაცვლად 2396 კილოგრამისა, მითითებული იყო 8472396 კილოგრამი), რაც გასწორებულ იქნა საბაჟო დეპარტამენტის 2024 წლის 4 ოქტომბრის №21802 ბრძანებით.\n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს ზოგადი ადმინისტრაციული კოდექსის 59-ე მუხლის პირველი პუნქტი ადგენს, რომ „ადმინისტრაციული ორგანო უფლებამოსილია მის მიერ გამოცემულ ინდივიდუალურ ადმინისტრაციულ-სამართლებრივ აქტში გაასწოროს ტექნიკური, აგრეთვე გამოთვლის დროს დაშვებული შეცდომები.\nამავე მუხლის მეორე პუნქტით დადგენილია, რომ ინდივიდუალურ ადმინისტრაციულსამართლებრივ აქტში არსებითი შესწორების შეტანა ნიშნავს ახალი ინდივიდუალური ადმინისტრაციულ-სამართლებრივი აქტის გამოცემას.\nდადგენილია, რომ მომჩივნის მიმართ 2024 წლის 27 აგვისტოს შედგენილ №EL260099 საბაჟო სამართალდარღვევის ოქმის მე-4 გრაფაში (სამართალდარღვევის შინაარსი) დაშვებული იყო შეცდომა (საქონლით დატვირთული სატრანსპორტო საშუალების აწონის შედეგად დადგენილ ფაქტობრივ წონასა და ზოგადი დეკლარირებისას წარდგენილ დოკუმენტებში მითითებულ წონათა შორის სხვაობის აღმნიშვნელ მონაცემად, ნაცვლად ნაცვლად 2396 კილოგრამისა, მითითებული იყო 8472396 კილოგრამი), რაც გასწორებულ იქნა სადავო ბრძანებით.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტი შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრების დაკმაყოფილების საფუძველი.\n\n\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ:\n\n\n\n\n1. ----------- (პ/ნ ----------) საჩივრები არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: თბილისი, ვახტანგ გორგასლის ქ. №16) ან ქუთაისის საქალაქო სასამართლოში (მის.: ქ. ქუთაისი, ვიქტორ კუპრაძის ქ. №11), საქართველოს საგადასახადო კოდექსის XIV\nკარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n26\n\nდოკუმენტის დათვალიერება\n\ninfohub@rs.ge",
    "title": "Document f4bfab6a-240d-499f-8040-344fbea5c164"
  }
}