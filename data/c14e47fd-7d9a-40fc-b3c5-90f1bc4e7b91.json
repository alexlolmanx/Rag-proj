{
  "id": "c14e47fd-7d9a-40fc-b3c5-90f1bc4e7b91",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nდასაბეგრი თანხა\n20 იანვარი 2023\nდოკუმენტის #:\nC-230/87\nდოკუმენტის ტიპი:\nევროპის კავშირის მართლმსაჯულების სასამართლოს (CJEU) გადაწყვეტილება\nსტატუსი:\nმოქმედი\nმიღების თარიღი:\n11 ნოემბერი 1988\nკატეგორია:\nევროპის კავშირის მართლმსაჯულების სასამართლოს (CJEU) გადაწყვეტილება\nდოკუმენტის მიმღები:\nსასამართლო\nკონსოლიდირებული ცვლილება\nძირითადი/კონსოლიდირებული დოკუმენტი\nსაკანონმდებლო ნორმა:\nდასაბეგრი თანხა საქონლის მიწოდებისას/მომსახურების გაწევისას\nჩამოტვირთვა\nგაზიარება\n\n\n\nწევრი სახელმწიფო:\n\n\t\n\nგაერთიანებული სამეფო\n\n\n\n\nსაქმის ნომერი:\n\n\t\n\nC-230/87\n\n\n\n\nმხარეები:\n\n\t\n\nNaturally Yours CosmeticsLimited v. Commissioners of Customs and Excise\n\n\n\n\nთარიღი:\n\n\t\n\n23/11/1988\n\n\n\n\nსამართლებრივი საფუძველი:\n\n \n\n\t\n\n·        დღგ-ისმეორედირექტივის მე-8 მუხლის „ა“ პუნქტი (2006 წლის 28 ნოემბრის დირექტივის 73-ემუხლი)\n\n·        დღგ-ის მე-2 დირექტივის „ა“ დანართის მე-13 პუნქტი\n\n·        1977წლის 17 მაისის  დღგ-ის მე-6 დირექტივის მე-11ა მუხლის პირველი ნაწილის„ა“ პუნქტი (2006 წლის 28 ნოემბრისდირექტივის 73-ე მუხლი)\n\n\n\n\nშესაბამისი ნორმები საქართველოს საგადასახადო კოდექსიდან:\n\n \n\n \n\n \n\n\t\n\n·        164-ემუხლის პირველი ნაწილი\n\n\n\n﻿ დასაბეგრი თანხა\n\n\nფაქტობრივი გარემოება\nNaturally Yours Cosmetics Limited-ის (შემდეგში „კომპანია“) საქმიანობას წარმოადგენს კოსმეტიკური საშუალებებით საბითუმო ვაჭრობა, კერძოდ, შემდგომი გადაყიდვის მიზნით პროდუქციის საცალო მოვაჭრეებისთვის - სილამაზის კონსულტანტებისთვის, მიწოდება. კონსულტანტები, თავის მხრივ, აღნიშნული კომპანიის პროდუქციას ყიდიან მესამე პირების მიერ მოწყობილ სხვადასხვა კერძო ღონისძიებაზე.\nსილამაზის კონსულტანტები კომპანიისგან საბითუმო ფასად იძენენ კოსმეტიკას და ღონისძიებებზე ყიდიან საცალო ფასად. ამ ორ ფასს შორის სხვაობა წარმოადგენს კონსულტანტების კუთვნილ მოგებას. \nკომპანია სილამაზის კონსულტანტებს კონკრეტულ ნივთს გადასცემს საბითუმო/საბაზრო ფასზე დაბალ ფასად კერძო ღონისძიებების ორგანიზატორებისთვის საჩუქრის სახით გადასაცემად.  \nკომპანიის მიერ სასაჩუქრედ გადასაცემი კოსმეტიკის მიწოდება, საგადასახადო ორგანოს მიერ მიჩნეულ იქნა საბითუმო/საბაზრო ფასით რეალიზაციად. საგადასახადო ორგანოს შეფასების საფუძველს წარმოადგენდა დღგ-ს შიდა რეგულაცია, რომლის თანახმადაც, თუ მიწოდება არ ხორციელდება ანაზღაურების სანაცვლოდ, ან ხორციელდება ისეთი ანაზღაურების სანაცვლოდ, რომელიც მთლიანად ან ნაწილობრივ არის არაფულადი, მაშინ აღნიშნული მიწოდების ღირებულება უნდა შეფასდეს საბაზრო ფასით. \nკომპანიის მტკიცებით აღნიშნული ჩანაწერი ეწინააღმდეგება 2006 წლის 28 ნოემბრის დირექტივის 73-ე მუხლის შინაარსს, რომლის თანახმადაც, დასაბეგრი თანხა უნდა იყოს სილამაზის კონსულტანტების მიერ კომპანიისთვის პროდუქტის სანაცვლოდ ფაქტობრივად გადახდილი თანხა. \nლონდონის დამატებული ღირებულების გადასახადის ტრიბუნალმა ევროსასამართლოს მიმართა დღგ-ის 2006 წლის 28 ნოემბრის დირექტივის 73-ე მუხლის განმარტების თაობაზე.\n\n\nდასმული კითხვა\nკომპანიის მიერ სილამაზის კონსულტანტისთვის ღონისძიების ორგანიზატორი მესამე მხარისთვის სასაჩუქრედ გადასაცემი საქონლის იმაზე დაბალ ფასად მიწოდებისას, ვიდრე ანალოგიურ პროდუქტს მას მიაწვდიდა შემდგომი გადაყიდვის მიზნით, დასაბეგრი თანხა წარმოადგენს:\nფულადი ანაზღაურების ოდენობას, რომელსაც სასაჩუქრე პროდუქტის სანაცვლოდ იღებს კომპანია,\nანაზღაურებას, ანუ საბითუმო/საბაზრო ფასს, რომელსაც იღებს იდენტური პროდუქტის შემდგომი გადაყიდვის მიზნით რეალიზაციისას,\nსახელმწიფოს მიერ დადგენილი კრიტერიუმების შესაბამისად განსაზღვრულ ანაზღაურებას,\nფულად ანაზღაურებასთან ერთად იმ სერვისის ღირებულებას, რომელსაც სილამაზის კონსულტანტები პროდუქტის ფასდაკლებით მიწოდების სანაცვლოდ უწევენ კომპანიას (და ამ შემთხვევაში როგორ განისაზღვრება აღნიშნული მომსახურების ღირებულება), თუ\nსხვაგვარად განსაზღვრულ ღირებულებას?\n \nსასამართლოს გადაწყვეტილება\n2006 წლის დირექტივის 73-ე მუხლის თანახმად, დღგ-ით დასაბეგრი თანხა შეიძლება მოიცავდეს ყველაფერს, რაც წარმოადგენს მყიდველისგან, მომხმარებლისგან ან მესამე მხარისგან მიღებულ ან მისაღებ ანაზღაურებას, მათ შორის ფასთან პირდაპირ დაკავშირებულ სუბსიდიას.\nN154/80 საქმეზე სასამართლოს მიერ მიღებულ გადაწყვეტილებაში აღნიშნულია, რომ მომსახურების გაწევის შემთხვევაში დასაბეგრი თანხა არის ოდენობა, რომელსაც შეადგენს მომსახურების სანაცვლოდ მიღებული ანაზღაურება. ამდენად, უნდა არსებობდეს პირდაპირი კავშირი გაწეულ მომსახურებასა და მიღებულ ანაზღაურებას შორის. აღნიშნული პირდაპირი კავშირის არსებობა აუცილებელია დირექტივის 73-ე მუხლის  მიზნებისთვისაც. შესაბამისად, უნდა შეფასდეს, არსებობს თუ არა პირდაპირი კავშირი საბითუმო/საბაზრო ფასზე დაბალ ფასად საქონლის მიწოდებასა და სილამაზის კონსულტანტების მიერ გაწეულ მომსახურებას შორის. \nმოცემულ შემთხვევაში, თუ კონსულტანტი ვერ შეძლებს ღონისძიების მომწყობის მოძიებას და შესაბამისად ვერ გაუწევს კომპანიას მომსახურებას, შეძენილი სასაჩუქრე კოსმეტიკური პროდუქტი უბრუნდება გამყიდველს ან მის სანაცვლოდ ხორციელდება საბაზრო ფასის გადახდა. ასეთ შემთხვევაში სახეზეა პირდაპირი კავშირის არსებობა კოსმეტიკის დაბალ ფასად მიწოდებასა და სილამაზის კონსულტანტის მიერ გაწეულ მომსახურებას შორის. \nამ ეტაპზე უკვე შეფასებას საჭიროებს როგორ უნდა იქნას განსაზღვრული სილამაზის კონსულტანტის მიერ გაწეული მომსახურების ღირებულება. \nპირველ რიგში აღსანიშნავია, რომ ანაზღაურება უნდა იყოს ფულადი გამოხატულების მქონე. ამასთან, ანაზღაურება წარმოადგენს გარიგების სუბიექტურ ღირებულებას, რამდენადაც გადასახადის დარიცხვა ხორციელდება ფაქტობრივად მიღებულ ანაზღაურებაზე და არა ობიექტური კრიტერიუმების საფუძველზე გამოთვლილ ოდენობაზე.\nწინამდებარე შემთხვევაში მხარეებს შორის არსებული გარიგების ფარგლებში სილამაზის კონსულტანტებისთვის ხორციელდებოდა პროდუქტის ფასდაკლებით გადაცემა მათ მიერ ორგანიზატორების მოძიების და ღონისძიების მოწყობის სანაცვლოდ. აღნიშნული მომსახურების ფულადი ღირებულება წარმოადგენს სხვაობას პროდუქტის დადგენილ საბითუმო ფასსა და მასში ფაქტობრივად გადახდილ თანხას შორის.\n\n\nშესაბამისად, სასამართლოს გადაწყვეტილებით, დასაბეგრ თანხას წარმოადგენს კომპანიის მიერ სილამაზის კონსულტანტებისგან ფაქტობრივად მიღებულ ანაზღაურებასთან ერთად მიღებული მომსახურების ღირებულებაც. აღნიშნული მომსახურების ღირებულება კი არის სხვაობა პროდუქტის დადგენილ საბითუმო/საბაზრო ფასსა და მასში ფაქტობრივად გადახდილ ანაზღაურებას შორის. \n \n\n\nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n129\n\nდოკუმენტის დათვალიერება\n\ninfohub@rs.ge",
    "title": "Document c14e47fd-7d9a-40fc-b3c5-90f1bc4e7b91"
  }
}