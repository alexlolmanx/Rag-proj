{
  "id": "c899c40b-79c5-44aa-afce-93fdb2cbe54e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19685/2/2023\n20 ივლისი 2023\nდოკუმენტის #:\n19685/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n19 ივლისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, დავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19685/2/2023\n19 ივლისი 2023\n\n\nგ ა დ ა წ ყ ვ ე ტ ი ლ ე ბ ა \n\n\nმომჩივანი:ი/მ „----------“ (ს/ნ ----------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 14.07.2023 წელს განიხილა და მიიღო გადაწყვეტილება ი/მ -------------- 15.05.2023 წელს რეგისტრირებულ საჩივარზე (რეგისტრაციის №19685/2/2023).\n\n\nდავის საგანი:\nშემოსავლების სამსახურის 8.08.2022 წლის №21146 ბრძანების აღსრულების შედეგები.\n\n\nგასაჩივრებული გადაწყვეტილება:\n1. აუდიტის დეპარტამენტის 2022 წლის 15 დეკემბრის №052-23 საგადასახადო მოთხოვნა;\n2. შემოსავლების სამსახურის 2023 წლის 25 აპრილის №8994 ბრძანება.\n\n\nდარიცხული თანხა: 133 572 ლარი.\nმათ შორის:\nგადასახადი - 73 664\nდღგ - 27 731\nსაშემოსავლო გადასახადი - 45 841\nქონების გადასახადი - 92\nჯარიმა - 29 344\nსაურავი - 30 564\n\n\nფაქტების აღწერა\nშემოსავლების სამსახურის აუდიტის დეპარტამენტის 2021 წლის 26 აპრილის №12577 ბრძანების საფუძველზე ჩატარდა მომჩივნის საქმიანობის კამერალური საგადასახადო შემოწმება. შემოწმების შედეგები აისახა 2021 წლის 28 ივნისის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 2021 წლის 13 ივლისის №22695 ბრძანება და №052-24 საგადასახადო მოთხოვნა.\nაღნიშნული საგადასახადო მოთხოვნა გასაჩივრდა შემოსავლების სამსახურში, რომელმაც 14.12.2021 წლის №38570 ბრძანებით არ დააკმაყოფილა საჩივარი, რაც 30.12.2021 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. საბჭოს 18.03.2022 წლის №15376/2/2021 გადაწყვეტილებით საჩივარი დაკმაყოფილდა ნაწილობრივ. გაუქმდა შემოსავლების სამსახურის 14.12.2021 წლის №38570 ბრძანება და საჩივარი ხელახლა განსახილველად (გადასახადის გადამხდელის მონაწილეობით) დაუბრუნდა ამავე სამსახურს. დანარჩენ ნაწილში საჩივარი არ დაკმაყოფილდა.\nწილეობით) დაუბრუნდა ამავე სამსახურს. დანარჩენ ნაწილში საჩივარი არ დაკმაყოფილდა. შემოსავლების სამსახურმა განიხილა დაბრუნებული საჩივარი და 2022 წლის 8 აგვისტოს №21146 ბრძანებით ნაწილობრივ დააკმაყოფილა იგი. დაევალა აუდიტის დეპარტამენტს, დავების განხილვის საბჭოს 18.03.2022 წლის №15376/2/2021 გადაწყვეტილების შესაბამისად, შეისწავლოს/გამოიკვლიოს სადავო საკითხები და სათანადო საფუძვლების არსებობის შემთხვევაში, განახორციელოს საგადასახადო ვალდებულებების შესაბამისი კორექტირება (შემცირება).\nშემოსავლების სამსახურის ბრძანების აღსრულების მიზნით გამოიცა აუდიტის დეპარტამენტის 18.11.2022 წლის დასკვნა, 14.12.2022 წლის №31525 ბრძანება და 15.12.2022 წლის №052-23 საგადასახადო მოთხოვნა, რომელთა შესაბამისად მომჩივანს არ შეუმცირდა დარიცხული თანხა.\nკორექტირებული საგადასახადო მოთხოვნა 2023 წლის 5 იანვარს გასაჩივრდა შემოსავლების სამსახურში, რომელმაც 2023 წლის 25 აპრილის №8994 ბრძანებით არ დააკმაყოფილა საჩივარი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე, 304-ე მუხლებზე და იმ გარემოებაზე, რომ აუდიტის დეპარტამენტს დაევალა საქართველოს ფინანსთა სამინისტროსთან არსებული დავების განხილვის საბჭოს 2022 წლის 18 მარტის №15376/2/2021 გადაწყვეტილების შესაბამისად, შეისწავლოს/გამოიკვლიოს სადავო საკითხები. აგრეთვე, შემოსავლების სამსახურის 2022 წლის 8 აგვისტოს №21146 ბრძანებაში მითითებული იყო, რომ საქართველოს ფინანსთა სამინისტროსთან არსებული დავების განხილვის საბჭოს გადაწყვეტილებაში ყურადღება გამახვილებულია გადასახადის გადამხდელის არგუმენტაციაზე, რომლის თანახმად, საგადასახადო ორგანოს, საგადასახადო კოდექსის 73-ე მუხლის მე-5 ნაწილის არც ერთი პუნქტის მიხედვით, არ ჰქონდა არაპირდაპირი მეთოდის გამოყენების უფლება. ასევე, მომჩივანი მიუთითებდა, რომ ბუღალტრულ აღრიცხვას აწარმოებს პროგრამა „ფინა“-ში. შესაბამისად, შესაძლებელია დაბეგვრის ობიექტის დადგენა. ხოლო, საჩივარზე დართულია ამონაწერი საბუღალტრო პროგრამიდან.\nშემოსავლების სამსახური აღნიშნავს, რომ აუდიტის დეპარტამენტის მიერ შესწავლილ იქნა სადავო საკითხები და დადგინდა, რომ გადამხდელს არ ჰქონდა ნაწარმოები აღრიცხვა. ხოლო, შემოწმების მიმდინარეობის პერიოდში შემოწმებისთვის მიწოდებული ინფორმაციის და ბუღალტრული პროგრამის ანალიზით ვერ დგინდებოდა მათი სისწორე, შესაბამისად, შემოწმებამ აღნიშნულ ინფორმაციაზე და მიწოდებულ ბუღალტრულ პროგრამაზე დაყრდნობა შეუძლებლად მიიჩნია. აგრეთვე, გასაჩივრების ყველა ეტაპზე გადამხდელი საჩივარში მიუთითებდა, რომ გარკვეული მონაცემი არ იქნა შემოწმების მიერ გათვალისწინებული გამოსაქვით ხარჯში, თუმცა, არცერთხელ არ მომხდარა კონკრეტული დოკუმენტის მითითება, რის შესწავლაც საშუალებას მისცემდა შემოწმებას ემსჯელა შემოწმებით დადგენილი ერთობლივი შემოსავლის გაანგარიშებისას გამოსაქვითი ხარჯის გაზრდაზე. ზემოაღნიშნული ფაქტობრივი გარემოებების გათვალისწინებით, შემოსავლების სამსახურს მიაჩნია, რომ გადაწყვეტილების აღსრულება განხორციელებულია კანონმდებლობის შესაბამისად.\nსაქმეში არსებული მტკიცებულებების, აუდიტის დეპარტამენტის დასკვნის და შესაბამისად განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარდგენილი საჩივრის დაკმაყოფილების საფუძველი. \n\n\nმომჩივნის არგუმენტაცია\nგადასახადის გადამხდელი ასაჩივრებს არაპირდაპირი მეთოდით დარიცხულ გადასახადებს. არაპირდაპირი მეთოდის გამოყენებას განსაზღვრავს საგადასახადო კოდექსის 73-ე მუხლი. მომჩივანი არ არღვევს აღნიშნული მუხლის არც ერთ ქვეპუნქტს. შესაბამისად, არ უნდა გამოყენებულიყო არაპირდაპირი მეთოდი, რადგან საგადასახადო კოდექსის 73-ე მუხლი განსაზღვრავს რა შემთხვევაში აქვს შემმოწმებელს არაპირდაპირი მეთოდის გამოყენების ვალდებულება. გადასახადის გადამხდელი პროდუქციის რეალიზაციისას, ნაღდი ანგარიშსწორების შემთხვევაში, იყენებს სალარო აპარატს. აღნიშნულიდან გამომდინარე, დღგ-ში დარიცხულ თანხას არ ეთანხმება. არის მხოლოდ დეკლარაციის შევსების მომენტში დაშვებული ტექნიკური შეცდომები, რომელიც არ არის არსებითი. შემოწმების პერიოდში კარგი კომუნიკაცია რომ ჰქონოდა აუდიტორთან, ნებისმიერ მოთხოვნილ ინფორმაციას აწვდიდა დროულად. ურთიერთთანამშრომლობის შედეგად მომჩივნის მიერ აღიარებული იქნა საორიენტაციოდ 30 000 ლარი, რომლის დიდი წილი მოდიოდა წლიურ საშემოსავლო გადასახადზე. მეწარმე მზად არის გადაიხადოს აღნიშნული თანხა უმოკლეს დროში.\nმომჩივანი ითხოვს გაუქმდეს არაპირდაპირი მეთოდით დარიცხული გადასახადი. ამასთან, გამოთქვამს მზადყოფნას საგადასახადო შეთანხმებასთან დაკავშირებით. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nშემოსავლების სამსახურის 2022 წლის 8 აგვისტოს №21146 ბრძანებით, დაევალა აუდიტის დეპარტამენტს, დავების განხილვის საბჭოს 18.03.2022 წლის №15376/2/2021 გადაწყვეტილების შესაბამისად, შეისწავლოს/გამოიკვლიოს სადავო საკითხები და სათანადო საფუძვლების არსებობის შემთხვევაში, განახორციელოს საგადასახადო ვალდებულებების შესაბამისი კორექტირება (შემცირება).\nაუდიტის დეპარტამენტის დასკვნით დგინდება:\nშემოწმების დაწყებამდე გადასახადის გადამხდელს არ ჰქონდა ნაწარმოები ბუღალტრული აღრიცხვა. მომჩივნის წარმომადგენლის განმარტებით, მათ შემოწმების დაწყების შემდეგ დაიწყეს ბუღალტრული პროგრამის (FINA) აწყობა, თუმცა შემოწმების მიმდინარეობის პერიოდში შემოწმებისთვის მიწოდებული ინფორმაციის ანალიზით ვერ დგინდებოდა მისი სისწორე. შესაბამისად, საგადასახადო ორგანომ აღნიშნულ ინფორმაციაზე და მიწოდებულ ბუღალტრულ პროგრამაზე დაყრდნობა შეუძლებლად მიიჩნია. ასევე, შემოწმების მიმდინარეობისას არ ყოფილა გამოყენებული მესამე პირის მონაცემები (მათ შორის, ფასნამატები). შემოწმება სრულად დაეყრდნო შემოსავლების სამსახურის გადასახადების ადმინისტრირების საინფორმაციო სისტემაში არსებულ მონაცემებს. კერძოდ, მეწარმის მიერ საქონლის/მომსახურების შეძენაზე არსებულ დოკუმენტაციას, აგრეთვე მომჩივნის მიერ გამოწერილ საგადასახადო ანგარიშ-ფაქტურებსა და სასაქონლო ზედნადებებში დაფიქსირებულ ფასნამატს. ამასთან, ამ მოცემული მაჩვენებლის (ფასნამატის) განსაზღვრა განხორციელდა მეწარმის მიერ დოკუმენტურად რეალიზებული საქონლის კატეგორიებად დაყოფის მიხედვით და მათ შესაბამისად არსებული ფასნამატების მიხედვით. შემოწმების განხორციელების პერიოდში კომუნიკაციისას აღნიშნულს ეთანხმებოდა მეწარმის მინდობილი პირი. აგრეთვე, მომჩივანი დღგ-ის გადამხდელად რეგისტრირებულია 2010 წლის 19 აპრილიდან. შესაბამისად, შემოსავლების და ხარჯების აღრიცხვისთვის გამოყენებულია დარიცხვის მეთოდი. ზემოაღნიშნულიდან გამომდინარე, საგადასახადო ორგანოს არ გააჩნია შემოწმებით დადგენილი საგადასახადო ვალდებულებების კორექტირების საფუძველი.\n2020 წლის დეკლარირებული გამოსაქვითი ხარჯი შეადგენდა 1 827 092 ლარს, ხოლო შემოწმებით დადგენილი მაჩვენებელი - 1 825 669 ლარს. სხვაობა, რითაც შემცირებული იქნა დეკლარირებული გამოსაქვითი ხარჯი შეადგენს 1 423 ლარს. მიუხედავად იმისა, რომ გასაჩივრების ყველა ეტაპზე გადასახადის გადამხდელი საჩივარში მიუთითებდა, რომ რაღაც გარკვეული მონაცემი არ იქნა შემოწმების მიერ გათვალისწინებული გამოსაქვით ხარჯში, არცერთხელ არ მომხდარა კონკრეტული დოკუმენტის მითითება, რის შესწავლაც საშუალებას მისცემდა საგადასახადო ორგანოს ემსჯელა შემოწმებით დადგენილი ერთობლივი შემოსავლის გაანგარიშებისას გამოსაქვითი ხარჯის გაზრდაზე. ზემოაღნიშნულიდან გამომდინარე, შემოწმებით დადგენილი საგადასახადო ვალდებულების კორექტირების საფუძველი საგადასახადო ორგანოს არ გააჩნია.\nზემოაღნიშნული ფაქტობრივი გარემოებების საფუძველზე, მხარეთა არგუმენტაციის გათვალისწინებით, საბჭომ მიიჩნია, რომ შემოსავლების სამსახურის სადავო ბრძანება მართლზომიერია და არ არსებობს მისი გაუქმების და მომჩივნის მოთხოვნის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nარაპირდაპირი მეთოდის გამოყენების საფუძვლები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n28\n\nდოკუმენტის დათვალიერება\n\ninfohub@rs.ge",
    "title": "Document c899c40b-79c5-44aa-afce-93fdb2cbe54e"
  }
}