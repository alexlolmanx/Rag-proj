{
  "id": "6b80e018-9dc5-4024-8e25-a6f5d2097b76",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №4304/2/2017; 5852/2/2018; 8308/2/2019\n22 დეკემბერი 2022\nდოკუმენტის #:\n4304/2/2017; 5852/2/2018; 8308/2/2019\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n22 დეკემბერი 2019\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nჩამოტვირთვა\nგაზიარება\n№ 4304/2/2017; \n 5852/2/2018; \n 8308/2/2019 \n\n\n11.09.2019\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: ------------ (ს/ნ ------)\n\n\nშემმოწმებელი: აუდიტის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 11.09.2019 წელს განიხილა და მიიღო გადაწყვეტილება -------ის 6.07.2017 წელს, 8.05.2018 წელს და 15.05.2019 წელს რეგისტრირებულ საჩივრებზე. \n\n\nდავის საგანი:\nდღგ-ის დარიცხვის მართლზომიერება;\n\n\nგასაჩივრებული გადაწყვეტილება:\n1.\tშემოსავლების სამსახურის 22.06.2017 წლის №16972 ბრძანება;\n2.\tაუდიტის დეპარტამენტის 29.12.2016 წლის №007-488 „საგადასახადო მოთხოვნა“;\n3.\tაუდიტის დეპარტამენტის 27.12.2017 წლის №007-497 საგადასახადო მოთხოვნა;\n4.\tშემოსავლების სამსახურის 20.04.2018 წლის №9281 ბრძანება;\n5.\tშემოსავლების სამსახურის 25.04.2019 წლის №13448 ბრძანება;\n6.\tაუდიტის დეპარტამენტის 31.12.2018 წლის №007-531 „საგადასახადო მოთხოვნა“;\n\n\nდარიცხული თანხა: 758420 ლარი (29.12.2016 წლის №007-488 „საგადასახადო მოთხოვნა“)\nმათ შორის:\nმოგების გადასახადი - 485447 ლარი\nსაშემოსავლო გადასახადი - 20166 ლარი\nჯარიმა - 252807 ლარი\n\n\nდარიცხული თანხა: 702470 ლარი (27.12.2017 წლის №007-497 საგადასახადო მოთხოვნა)\nმათ შორის:\nდღგ - (-651561) ლარი.\nმოგების გადასახადი - 892697 ლარი.\nსაშემოსავლო გადასახადი - (-3373) ლარი.\nჯარიმა - 464707 ლარი.\n\n\nდარიცხული თანხა: 14193561.29 ლარი (31.12.2018 წლის №007-531 „საგადასახადო მოთხოვნა“)\nმათ შორის:\nდღგ - 6536372 ლარი\nმოგების გადასახადი - 2655001 ლარი\nსაშემოსავლო გადასახადი - 55617 ლარი\nჯარიმა - 4720276 ლარი\nსაურავი - 226295.29 ლარი\n\n\nპროცედურული გარემოებები\nაუდიტის დეპარტამენტის 11.11.2016 წლის №31378 ბრძანების საფუძველზე ჩატარდა მომჩივნის გასვლითი საგადასახადო შემოწმება. ბრძანებით შესამოწმებელი პერიოდი განისაზღვრა 2013 წლის 1 მარტიდან 2016 წლის 1 ოქტომბრამდე, მოგების და ქონების გადასახადის ნაწილში 2013, 2014 და 2015 წლების საანგარიშო პერიოდები, ხოლო მიწაზე ქონების გადასახადის ნაწილში 2013, 2014, 2015 და 2016 წლების საანგარიშო პერიოდები.\nშემოწმების შედეგებზე, \n- 1.03.2013 წლიდან 31.12.2013 წლამდე საანგარიშო პერიოდზე შედგა საგადასახადო შემოწმების 29.12.2016 წლის შუალედური აქტი, გამოიცა აუდიტის დეპარტამენტის 29.12.2016 წლის №38951 ბრძანება და №007-488 „საგადასახადო მოთხოვნა“. \n- 1.01.2014 წლიდან 01.01.2015 წლამდე საანგარიშო პერიოდზე შედგა საგადასახადო შემოწმების 22.12.2017 წლის შუალედური აქტი, გამოიცა აუდიტის დეპარტამენტის 27.12.2017 წლის №35605 ბრძანება და №007-497 „საგადასახადო მოთხოვნა“. \n- 1.01.2015 წლიდან 31.12.2015 წლამდე საანგარიშო პერიოდზე შედგა კამერალური საგადასახადო შემოწმების 28.12.2018 წლის შუალედური აქტი, გამოიცა აუდიტის დეპარტამენტის 31.12.2018 წლის №39475 ბრძანება და №007-531 „საგადასახადო მოთხოვნა“.\nშემოწმების შედეგები გასაჩივრდა შემოსავლების სამსახურში, რომლის შესაბამისი 22.06.2017 წლის №16972, 20.04.2018 წლის №9281 და 25.04.2019 წლის №13448 ბრძანებებით საჩივრები დაკმაყოფილდა ნაწილობრივ.\n\n\nსადავო საკითხი:\nდღგ-ის დარიცხვის მართლზომიერება;\nფაქტების აღწერა\nშემოწმების აქტის თანახმად, საგადასახადო კოდექსის 309-ე მუხლის 55-ე ნაწილის მიხედვით შესამოწმებელი საწარმოს საგადასახადო ვალდებულებები განისაზღვრება „ოლიმპიური მოძრაობის ხელშეწყობის შესახებ“ საქართველოს კანონით. აღნიშნული კანონის მე-5 მუხლის შესაბამისად ინვესტორს უფლება აქვს საქართველოს ფინანსთა მინისტრის მიერ დადგენილი წესით დაიბრუნოს ხელშეკრულებით გათვალისწინებული საქმიანობის ფარგლებში საქართველოში შესყიდულ საქონელზე/მომსახურებაზე გადახდილი დღგ. თუმცა აღნიშნული კანონი არ ათავისუფლებს მის მიერ პროექტის ფარგებში განხორციელებულ მიწოდებასა და მომსახურებას დღგ-სგან.\nპირველადი და ბუღალტრული დოკუმენტაციის მიხედვით შესამოწმებელ პერიოდში საწარმოს მიერ გაცემული ფართების იჯარიდან მიღებული შემოსავალი, ------- გაქირავებიდან მიღებული შემოსავალი, ------ მომსახურებიდან შემოსავალი ზემოაღნიშნული კანონისა და საგადასახადო კოდექსის 161-ე მუხლის შესაბამისად განხილული იყო დღგ-ის დასაბეგრ ბრუნვად და მომჩივანს დაერიცხა ძირითადი თანხა და ჯარიმა საგადასახადო კოდექსის 275-ე მუხლის შესაბამისად.\n\n\nშემოსავლების სამსახურის არგუმენტაცია\nდავების განხილვის საბჭო მიუთითებს ოლიმპიური მოძრაობის ხელშეწყობის შესახებ საქართველოს კანონის მე-5 მუხლის პირველ ნაწილზე, რომლის თანახმად ინვესტორი და კონტრაქტორი გადასახადებით იბეგრებიან ამ კანონით და საქართველოს საგადასახადო კოდექსით დადგენილი წესით. ხოლო ამავე მუხლის მე-2 ნაწილის „ბ“ ქვეპუნქტის თანახმად, ინვესტორი ხელშეკრულებით გათვალისწინებული მშენებლობის დაწყებიდან 10 წლის განმავლობაში თავისუფლდება: მოგების გადასახადისაგან, ხელშეკრულებით გათვალისწინებული საქმიანობის ნაწილში.\nზემოაღნიშნული კანონის მე-2 მუხლის კანონში გამოყენებული ტერმინების დეფინიციას იძლევა, რომლის თანახმად ინვესტორი არის პირი, რომელიც საქართველოს მთავრობასთან გაფორმებული ხელშეკრულების საფუძველზე საქართველოს ტერიტორიაზე აშენებს ------------ და -------ს (მათ შორის, -------------) ორგანიზებისათვის აუცილებელ სხვა დამხმარე ნაგებობებს.\nსაგადასახადო კოდექსის მე-100 მუხლის მე-3 ნაწილზე, რომლის თანახმადაც: „ერთობლივ შემოსავალს განეკუთვნება ნებისმიერი ფორმით ან/და საქმიანობით მიღებული შემოსავალი, კერძოდ:\nა) ხელფასის სახით მიღებული შემოსავლები;\nბ) ეკონომიკური საქმიანობით მიღებული შემოსავლები, რომლებიც დაკავშირებული არ არის დაქირავებით მუშაობასთან;\nგ) სხვა შემოსავლები, რომლებიც დაკავშირებული არ არის დაქირავებით მუშაობასთან და ეკონომიკურ საქმიანობასთან.“\nსაგადასახადო კოდექსის 160-ე მუხლის თანახმად დღგ-ით დაბეგვრის ობიექტია: ა) დასაბეგრი ოპერაცია; ბ) იმპორტი; გ) ექსპორტი, რეექსპორტი; დ) დროებითი შემოტანა.\nხოლო სსკ-ის 161-ე მუხლის პირველი ნაწილის თანახმად, დღგ-ით დასაბეგრი ოპერაციებია: ა) საქართველოს ტერიტორიაზე ეკონომიკური საქმიანობის ფარგლებში საქონლის მიწოდება ან/და მომსახურების გაწევა, რომლის დროსაც: ა.ა) დასაბეგრი ოპერაციის თანხა განისაზღვრება დღგ-ის გადამხდელის მიერ მიღებული ან მისაღები კომპენსაციის თანხის მიხედვით, ხოლო ამ ნაწილის „ა.ბ.დ“ ქვეპუნქტით გათვალისწინებულ შემთხვევაში – მიღებული კომპენსაციის თანხის მიხედვით (გადასახადების, მოსაკრებლებისა და სხვა გადასახდელების ჩათვლით) დღგ-ის ან/და პირგასამტეხლოს გარეშე, გარდა ამ მუხლის მე-2 ნაწილით გათვალისწინებული შემთხვევისა.\n„ოლიმპიური მოძრაობის ხელშეწყობის შესახებ“ საქართველოს კანონის მე-5 მუხლის თანახმად, საგადასახადო კოდექსის 309-ე მუხლის 55-ე ნაწილის მიხედვით შესამოწმებელი საწარმოს საგადასახადო ვალდებულებები განისაზღვრება „ოლიმპიური მოძრაობის ხელშეწყობის შესახებ“ საქართველოს კანონით. აღნიშნული კანონის მე-5 მუხლის შესაბამისად ინვესტორს უფლება აქვს საქართველოს ფინანსთა მინისტრის მიერ დადგენილი წესით დაიბრუნოს ხელშეკრულებით გათვალისწინებული საქმიანობის ფარგლებში საქართველოში შესყიდულ საქონელზე/მომსახურებაზე გადახდილი დღგ, თუმცა აღნიშნული კანონი არ ათავისუფლებს მის მიერ პროექტის ფარგლებში განხორციელებულ მიწოდებასა და მომსახურებას დღგ-ის გადახდის ვალდებულებისაგან. \nზემოაღნიშნულიდან გამომდინარე, შემოწმებით დარიცხვა შესაბამისობაშია კანონმდებლობასთან და არ არსებობს მომჩივნის საჩივრის დაკმაყოფილების საფუძველი. \n\n\nმომჩივნის არგუმენტაცია\nაღნიშნულ შემთხვევაში არ არის გათვალისწინებული ზემოაღნიშნული სამთავრობო ხელშეკრულების 8.1.1. მუხლის მოთხოვნები: კერძოდ, „ინვესტორები გათავისუფლდებიან მშენებლობის დაწყებიდან 10 კალენდარული წლის განმავლობაში. საქართველოს ტერიტორიაზე შეძენილი ყველა სახის საქონელსა და მომსახურებაზე გადახდილი დღგ დაუბრუნდებათ ინვესტორებს 3-დან 7 დღემდე მონაკვეთში დღიდან მის მიერ საგადასახადო ფორმის შევსებისა და გადასახადის დაბრუნების განცხადების წარდგენისა შესაბამის სახელმწიფო უწყებაში“, რომლის მიხედვითაც არანაირად არ ეკუთვნის მომჩივანს დღგ-ის დარიცხვა. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ აღნიშნულ ნაწილში საჩივარი არ უნდა დაკმაყოფილდეს, შემდეგ გარემოებათა გამო:\nსსკ-ის 161-ე მუხლის პირველი ნაწილის თანახმად, დღგ-ით დასაბეგრი ოპერაციებია: ა) საქართველოს ტერიტორიაზე ეკონომიკური საქმიანობის ფარგლებში საქონლის მიწოდება ან/და მომსახურების გაწევა, რომლის დროსაც: ა.ა) დასაბეგრი ოპერაციის თანხა განისაზღვრება დღგ-ის გადამხდელის მიერ მიღებული ან მისაღები კომპენსაციის თანხის მიხედვით, ხოლო ამ ნაწილის „ა.ბ.დ“ ქვეპუნქტით გათვალისწინებულ შემთხვევაში – მიღებული კომპენსაციის თანხის მიხედვით (გადასახადების, მოსაკრებლებისა და სხვა გადასახდელების ჩათვლით) დღგ-ის ან/და პირგასამტეხლოს გარეშე, გარდა ამ მუხლის მე-2 ნაწილით გათვალისწინებული შემთხვევისა.\n„ოლიმპიური მოძრაობის ხელშეწყობის შესახებ“ საქართველოს კანონის მე-5 მუხლის თანახმად, საგადასახადო კოდექსის 309-ე მუხლის 55-ე ნაწილის მიხედვით შესამოწმებელი საწარმოს საგადასახადო ვალდებულებები განისაზღვრება „ოლიმპიური მოძრაობის ხელშეწყობის შესახებ“ საქართველოს კანონით. აღნიშნული კანონის მე-5 მუხლის შესაბამისად ინვესტორს უფლება აქვს საქართველოს ფინანსთა მინისტრის მიერ დადგენილი წესით დაიბრუნოს ხელშეკრულებით გათვალისწინებული საქმიანობის ფარგლებში საქართველოში შესყიდულ საქონელზე/მომსახურებაზე გადახდილი დღგ, თუმცა აღნიშნული კანონი არ ათავისუფლებს მის მიერ პროექტის ფარგლებში განხორციელებულ მიწოდებასა და მომსახურებას დღგ-ის გადახდის ვალდებულებისაგან. \nშემოწმების აქტის თანახმად, პირველადი და ბუღალტრული დოკუმენტაციის მიხედვით შესამოწმებელ პერიოდში საწარმოს მიერ გაცემული ფართების იჯარიდან მიღებული შემოსავალი, ----- გაქირავებიდან მიღებული შემოსავალი, ---- მომსახურებიდან შემოსავალი ზემოაღნიშნული კანონისა და საგადასახადო კოდექსის 161-ე მუხლის შესაბამისად განხილული იყო დღგ-ის დასაბეგრ ბრუნვად და მომჩივანს დაერიცხა ძირითადი თანხა და ჯარიმა საგადასახადო კოდექსის 275-ე მუხლის შესაბამისად.\nშემოსავლების სამსახურმა 20.04.2018 წლის №9281 ბრძანებით ნაწილობრივ დაკმაყოფილდა საჩივარი. კერძოდ, აუდიტის დეპარტამენტის მიერ განსაზღვრული საგადასახადო ვალდებულებების დაზუსტების მიზნით გადასახადის გადამხდელს მიეცა წინადადება ამ ბრძანების ჩაბარებიდან 30 კალენდარული დღის ვადაში აუდიტის დეპარტამენტს წარუდგინოს დოკუმენტურად დადასტურებული მტკიცებულებები, თავის მხრივ დაევალოს აუდიტის დეპარტამენტს შეისწავლოს წარმოდგენილი მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში განახორციელოს შემოწმების აქტით დარიცხული თანხების შესაბამისი კორექტირება (შემცირება).\nსაჩივრის განხილვის დროისთვის აუდიტის დეპარტამენტის მიერ არ არის წარმოდგენილი დასკვნა შემოსავლების სამსახურის ბრძანების აღსრულების თაობაზე. \nყოველივე ზემოაღნიშნულიდან გამომდინარე, აუდიტის დეპარტამენტის და გადასახადის გადამხდელის არგუმენტაციის მოსმენის, წარმოდგენილი მტკიცებულებების შეფასების საფუძველზე, საბჭო სრულად იზიარებს აუდიტის დეპარტამენტის პოზიციას სადავო ოპერაციის შეფასებასთან დაკავშირებით და მიიჩნევს, რომ მოქმედი კანონმდებლობის შესაბამისად, ინვესტორს უფლება აქვს საქართველოს ფინანსთა მინისტრის მიერ დადგენილი წესით დაიბრუნოს ხელშეკრულებით გათვალისწინებული საქმიანობის ფარგლებში საქართველოში შესყიდულ საქონელზე/მომსახურებაზე გადახდილი დღგ, თუმცა აღნიშნული კანონი არ ათავისუფლებს მის მიერ პროექტის ფარგლებში განხორციელებულ მიწოდებასა და მომსახურებას დღგ-ის გადახდის ვალდებულებისაგან. შესაბამისად, შემოსავლების სამსახურის მიერ მიღებული გადაწყვეტილების შინაარსის გათვალისწინებით, საკითხის დაკმაყოფილების საფუძველი არ არსებობს.\n\n\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „ბ“ ქვეპუნქტით, 305-ე მუხლით და გადაწყვიტა:\n\n\n1.\tსაჩივარი სადავო საკითხის ნაწილში არ დაკმაყოფილდეს; \n2.\tგადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი, მე-12 კილომეტრი, №6) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nსაქონლის მიწოდება/მომსახურების გაწევა\nსაქონლის მიწოდება/მომსახურების გაწევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n5\n\nდოკუმენტის დათვალიერება\n\ninfohub@rs.ge",
    "title": "Document 6b80e018-9dc5-4024-8e25-a6f5d2097b76"
  }
}