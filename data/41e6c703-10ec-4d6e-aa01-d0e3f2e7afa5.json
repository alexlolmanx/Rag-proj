{
  "id": "41e6c703-10ec-4d6e-aa01-d0e3f2e7afa5",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nმიწისა და მასზე განთავსებული შენობა-ნაგებობის დაბეგვრა ქონების გადასახადით N1433\n21 დეკემბერი 2023\nდოკუმენტის #:\n1433\nდოკუმენტის ტიპი:\n1433 მიწისა და მასზე განთავსებული შენობა-ნაგებობის დაბეგვრა ქონების გადასახადით\nსტატუსი:\nმოქმედი\nმიღების თარიღი:\n24 დეკემბერი 2024\nკატეგორია:\nსიტუაციური სახელმძღვანელო\nდოკუმენტის მიმღები:\nშემოსავლების სამსახურის უფროსი\nკონსოლიდირებული ცვლილება\nძირითადი/კონსოლიდირებული დოკუმენტი\nჩამოტვირთვა\nგაზიარება\nსიტუაციური სახელმძღვანელო\nმიწისა და მასზე განთავსებული შენობა-ნაგებობის დაბეგვრა ქონების გადასახადით N1433 \n\n\n\n\nფაქტობრივი გარემოებები\n\n\n-საწარმოს უძრავი ქონება - მიწის ნაკვეთი და მასზე განთავსებული შენობა-ნაგებობა დამოუკიდებელ აქტივებად, ცალ-ცალკე ჯგუფში აქვს აღრიცხული, მიწა - 200 000 ლარად (500 მ2 ) და შენობა-ნაგებობა 700 000 ლარად.\n-საწარმომ განახორციელა აღნიშნული ქონების შეფასება. საექსპერტო შეფასებით ქონების საბაზრო ღირებულება განისაზღვრა 1 500 000 ლარით, მ.შ მიწის ღირებულება 300 000 ლარით. შესაბამისად, ბალანსზე აღრიცხა გადაფასებული ღირებულებით.\n-საწარმომ ქონების გადასახადით დაბეგრა შენობა-ნაგებობა საბალანსო ღირებულება (1.2 მლნ ლარი), ხოლო მიწა - ფართობის მიხედვით. \n\n\nშეფასება\nსაგადასახდო კოდექსის:\n- მე-200 მუხლის პირველი ნაწილით, ქონების გადასახადით დაბეგვრის ობიექტია დასაბეგრი ქონება და მიწა.\n- 201-ე და 203-ე მუხლების მიხედვით რეზიდენტი საწარმო/ორგანიზაცია ქონების გადასახადის გადამხდელია:\n1) მის ბალანსზე ძირითად საშუალებად ან/და საინვესტიციო ქონებად აღრიცხულ აქტივებზე, დაუმონტაჟებელ მოწყობილობებზე, დაუმთავრებელ მშენებლობაზე, აგრეთვე მის მიერ ლიზინგით გაცემულ ქონებაზე; \n2) მის საკუთრებაში არსებულ მიწაზე, ან/და სახელმწიფო საკუთრებაში არსებულ მიწაზე, რომლითაც სარგებლობს ან რომელსაც ფლობს იგი. \n- 202-ე მუხლის 41 ნაწილით საქართველოს ფინანსთა მინისტრის ბრძანებით დამტკიცებული წესით გათვალისწინებულ შემთხვევებში საგადასახადო ორგანო უფლებამოსილია გადასახადის გადამხდელს საგადასახადო შემოწმებისას დასაბეგრი ქონების ღირებულება განუსაზღვროს საბაზრო ფასით;\nბასს 16-ის 58-ე ნაწილის მიხედვით, მიწა და შენობები განიხილება დამოუკიდებელ აქტივებად და აღირიცხება ცალ-ცალკე, მათი ერთად შეძენის შემთხვევაშიც კი. გარდა ზოგიერთი გამონაკლისისა.\n\n\nსაწარმოს ქონების გადასახადის მიზნებისთვის მიწა და შენობა-ნაგებობა განიხილება დამოუკიდებელ დაბეგვრის ობიექტად. შესაბამისად, დასაბეგრი ქონების საბაზრო ღირებულება განსაზღვრულ უნდა იქნეს მიწის ღირებულების გარეშე.\n\n\nღონისძიებები \nსაწარმოს ქმედება მართლზომიერია და დამატებით საგადასახადო ვალდებულება არ წარმოეშვება.\n\n\n\n\nშენიშვნა:\nა)სიტუაციურ სახელმძღვანელოში ქონების გადასახადის გაანგარიშების აღნიშნული წესი არ ვრცელდება ფიზიკური პირის საკუთრებაში არსებულ შენობა-ნაგებობაზე; \nბ) სიტუაციური სახელმძღვანელო არ ვრცელდება საინვესტციო ქონებაზე და არ არეგულირებს ბასს 40 სტანდარტის მოთხოვნებს.\nჩამოტვირთვა\nგაზიარება\nუკუკავშირი\nმოქმედი დოკუმენტები\nაგრეთვე ეძებენ\nდოკუმენტის სტატისტიკა\n\n3117\n\nდოკუმენტის დათვალიერება\n\ninfohub@rs.ge",
    "title": "Document 41e6c703-10ec-4d6e-aa01-d0e3f2e7afa5"
  }
}