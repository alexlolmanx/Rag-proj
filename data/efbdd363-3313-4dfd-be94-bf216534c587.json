{
  "id": "efbdd363-3313-4dfd-be94-bf216534c587",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 5979\n27 მარტი 2023\nდოკუმენტის #:\n5979\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n27 მარტი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, დავის განმხილველი ორგანოს გადაწყვეტილება\nჩამოტვირთვა\nგაზიარება\nბრძანება N 5979\n\n\n27.03.2023\n\n\nშპს „----------“ (ს/ნ ----------)\n(ფაქტ.------------;\nიურ. მის.: ----------)\n2023 წლის 6 თებერვლის საჩივრის\nდაკმაყოფილებაზე უარის თქმის თაობაზე\n\n\nშემოსავლების სამსახურმა დავების განხილვის საბჭოს 2023 წლის 1 მარტის სხდომაზე (ოქმი №20) განიხილა შპს „----------“ (ს/ნ ----------) 2023 წლის 6 თებერვლის №20949/21 საჩივარი, შემოსავლების სამსახურის აუდიტის დეპარტამენტის 2022 წლის 14 დეკემბრის №001-232 კორექტირებულ საგადასახადო მოთხოვნასთან დაკავშირებით. \n\n\nგადასახადის გადამხდელის პოზიცია გადაანგარიშებასთან დაკავშირებით:\n1. გადამხდელი არ ეთანხმება ინვენტარიზაციით გამოვლენილი დანაკლისის შესაბამის დეკლარაციებში აუსახველობისთვის მოგების გადასახადში და დღგ-ში წარმოშობილ საგადასახადო ვალდებულებებს.\n2. გადამხდელი ითხოვს, 2017 წლის თებერვლიდან 2018 წლის აპრილის ჩათვლით პერიოდზე დაყრდნობით მოხდეს ანალიზი, თუ რომელი სახეობის და რა რაოდენობის საქონელი ხდება ჩამოსაწერი მთლიან იმპორტირებულ საქონელში და ამ ანალიზზე დაყრდნობით მოხდეს შემდგომ პერიოდებში იმპორტირებულ საქონელთან მიმართებაში შესაბამისი კოეფიციენტის არაპირდაპირი მეთოდით დათვლილი სარეალიზაციო საქონლის ოდენობის შემცირება.\n3. გადამხდელი არ ეთანხმება შემოწმებით დადგენილ ფასნამატს და დოკუმენტებში დაფიქსირებული ფასის დოკუმენტის გარეშე რეალიზებულ საქონელზე გამოყენებას. მომჩივნის განმარტებით, უდოკუმენტოდ ძირითადად ხდება დაბალი ხარისხის საქონლის რეალიზაცია. აღნიშნულიდან გამომდინარე, შემმოწმებლის მიერ უნდა გაანალიზდეს სხვა მსგავსი შემოწმებისას დადგენილი ხილ-ბოსტნეულის საბითუმო რეალიზაციის ფასები, ასევე შესწავლილი იქნას სტატისტიკის ეროვნული სამსახურის ხელთ არსებული ინფორმაციული ბაზები სასოფლო-სამეურნეო საქონლის რეალიზაციის ფასების შესახებ.\n4. გადამხდელი არ ეთანხმება არაპირდაპირი მეთოდით გაანგარიშებულ შემოსავალს და აღნიშნულის ხელფასად განხილვას. მომჩივანი ასევე ითხოვს, გადაანგარიშების შედეგად დარჩენილი თანხა განხილული იქნას სესხად.\n\n\nფაქტობრივი გარემოებები: \nსაქმეში არსებული მასალებით დგინდება, რომ შემოსავლების სამსახურის 2022 წლის 8 აგვისტოს №21155 ბრძანებით ნაწილობრივ დაკმაყოფილდა შპს „-----------“ (ს/ნ ----------) საჩივარი. კერძოდ, ბრძანების სარეზოლუციო ნაწილის მიხედვით: \n„1. შპს „-----------“ (ს/ნ ----------) საჩივარი დაკმაყოფილდეს ნაწილობრივ;\n2. დაევალოს აუდიტის დეპარტამენტს, საქართველოს ფინანსთა სამინისტროსთან არსებული დავების განხილვის საბჭოს 2022 წლის 4 თებერვლის გადაწყვეტილების შესაბამისად, გადასახადის გადამხდელის მონაწილეობით შეისწავლოს სადავო საკითხი და სათანადო საფუძვლების არსებობის შემთხვევაში, უზრუნველყოს გადასახადის გადამხდელის საგადასახადო ვალდებულებების კორექტირება;\n3. დანარჩენ ნაწილში საჩივარი არ დაკმაყოფილდეს;“ შემოსავლების სამსახურის 2022 წლის 8 აგვისტოს №21155 ბრძანების აღსრულების მიზნით, აუდიტის დეპარტამენტმა გამოსცა 2022 წლის 18 ნოემბრის დასკვნა საგადასახადო შემოწმების შედეგების გადაანგარიშებაზე, რომლის თანახმად, გადასახადის გადამხდელს შემოწმების აქტის საფუძველზე, დამატებით დარიცხული თანხები არ შეუმცირდა. აღნიშნულზე, გადასახადის გადამხდელს წარედგინა 2022 წლის 14 დეკემბრის №001-232 კორექტირებული საგადასახადო მოთხოვნა.\n\n\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი:\nშემმოწმებლის მიერ განხორციელდა როგორც სატელეფონი კონტაქტი, ასევე ელექტრონული მიმოწერა (----------- ------) გადამხდელის წარმომადგენელთან -----------. სატელეფონო საუბრისას განმარტებული იქნა შემოსავლების სამსახურის ბრძანებით დავალებული საკითხის შინაარსი. აღნიშნული პიროვნებისთვის აგრეთვე შეთავაზებულ იქნა აუდიტის დეპარტამენტში ვიზიტი, თუმცა მისი განმარტებით ეს დამატებით რაიმე ცვლილებას არ გამოიწვევდა. ყოველივე აღნიშნულიდან გამომდინარე, შემოწმების აქტით და შემდგომში გადაანგარიშებით განსაზღვრული დამატებით დარიცხული თანხები არ შეცვლილა.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის მიხედვით, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. აღნიშნულ საკითხს იხილავს ის ორგანო, რომლის მიერ მიღებული გადაწყვეტილების მიხედვითაც იქნა გამოცემული გასაჩივრებული გადაწყვეტილება/საგადასახადო მოთხოვნა.\nშემოსავლების სამსახური აღნიშნავს, რომ აუდიტის დეპარტამენტის წარმომადგენლის მიერ განხორციელდა როგორც სატელეფონი კონტაქტი, ასევე ელექტრონული მიმოწერა (-----------) გადამხდელის წარმომადგენელთან ----------. აღნიშნული პიროვნებისთვის აუდიტორის მიერ აგრეთვე შეთავაზებულ იქნა აუდიტის დეპარტამენტში ვიზიტი, თუმცა მისი განმარტებით ეს დამატებით რაიმე ცვლილებას არ გამოიწვევდა.\nშემოსავლების სამსახური განმარტავს, რომ გადასახადის გადამხდელის საჩივარში გამოთქმული პრეტენზიები საფუძველს მოკლებულია, გადასახადის გადამხდელმა არ ითანამშრომლა შემოწმებასთან, არაერთგზის შეტყობინების მიუხედავად გადაანგარიშების ეტაპზე არ გამოცხადდა აუდიტის დეპარტამენტში. ამასთან, წარმოდგენილ საჩივარში მითითებულ მე-2, მე-3 და მე-4 სადავო საკითხთან მიმართებით, შემოსავლების სამსახური აღნიშნავს, რომ გადამხდელს სადავო გარემოებად მითითებული აქვს ისეთი ფაქტობრივი გარემოებები, რაც ბრძანებით არ დაკმაყოფილდა და შესაბამისად, არ ყოფილა დავალებული შესასრულებლად აუდიტის დეპარტამენტისთვის. \nსაქმეზე არსებული მტკიცებულებების, აუდიტის დეპარტამენტის დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ გადასახადის გადამხდელის საჩივარში გამოთქმული პრეტენზიები საფუძველს მოკლებულია, შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ : \n\n\n\n\n1. შპს „----------“ (ს/ნ ----------) საჩივარი არ დაკმაყოფილდეს;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nარაპირდაპირი მეთოდის გამოყენების საფუძვლები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n18\n\nდოკუმენტის დათვალიერება\n\ninfohub@rs.ge",
    "title": "Document efbdd363-3313-4dfd-be94-bf216534c587"
  }
}