{
  "id": "3f1b236b-2ab3-4d73-bcfc-be70d2285516",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 7445\n04 აპრილი 2024\nდოკუმენტის #:\n7445\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n04 აპრილი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაგადასახადო შეღავათი\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nN 7445\n04 აპრილი 2024\n\n\nბ რ ძ ა ნ ე ბ ა\n\n\n\n\n„----------“ (პ/ნ ----------)\n(მის.: ----------)\n2024 წლის 13 მარტის საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2024 წლის 29 მარტის სხდომაზე (ოქმი №34) განიხილა „----------“ (პ/ნ ----------) №42828/21-11 საჩივარი, რომელიც ეხება 2021 წლის 10 მარტის №---------- საბაჟო დეკლარაცია - ფორმა 4-ით დარიცხულ იმპორტის გადასახდელს (დღგ - 246.41 ლარი).\n\n\nმომჩივნის არგუმენტაცია:\nსაჩივრის ავტორი განმარტავს, რომ მის მიერ ---------- საქართველოში შემოტანილ იქნა მუსიკალური ინსტრუმენტი (ფლეიტა). ჩამოსვლის შემდეგ აღმოჩნდა, რომ ფლეიტა არ იყო კარგი ხარისხის და დაუბრუნა გამყიდველს. სანაცვლოდ გამოუგზავნა ახალი ინსტრუმენტი, რომლის საბაჟო გდასახდელიც სრულად გადაიხადა.\nმომჩივანს მიაჩნია, რომ №---------- საბაჟო დეკლარაცია - ფორმა 4-ით დარიცხული იმპორტის გადასახდელის (დღგ - 246.41 ლარი) გადახდა არ ეკუთვნის, რადგან მუსიკალური ინსტრუმენტი დააბრუნა ---------- გამყიდველს და აღნიშნულზე მითითებით ითხოვს №---------- საბაჟო დეკლარაცია - ფორმა 4-ით დარიცხული დღგ-სგან გათავისუფლებას.\n\n\nფაქტობრივი გარემოებები:\nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ 2021 წლის 10 მარტს საფოსტო გზავნილების გადამზიდავის – შპს „----------“ მიერ ფ/პ „----------“ (პ/ნ ----------) სახელზე №---------- საფოსტო გზავნილით შემოტანილ საქონელზე (1 ცალი მუსიკალური ინსტრუმენტი, სეს ესნ-ის კოდით 9201, საბაჟო ღირებულებით 1 368.95 ლარი), საფოსტო გზავნილების დეკლარაციის (----------) საფუძველზე, რეგისტრირებულ იქნა №---------- საბაჟო დეკლარაცია – ფორმა 4, რომელსაც გადასახადების ადმინისტრირების სისტემა „Ooracle“-ს მიერ განესაზღვრა „მწვანე დერეფანი“. \nდეკლარირებული საქონლის იმპორტზე დარიცხულ იქნა იმპორტის გადასახდელი (დღგ) 246.41 ლარის ოდენობით. ამასთან, დეკლარირებული საქონლის გატანისას საბაჟო დეკლარაცია და მასში ასახული მონაცემები დამოწმებულ იქნა დეკლარანტის ხელმოწერით. \n2021 წლის 14 აპრილის №---------- საბაჟო დეკლარაცია – ფორმა 4-ით (რომლითაც, მომჩივანის განცხადების თანახმად, დეკლარირებული იქნა №---------- საბაჟო დეკლარაციით გაფორმებული დაბალი ხარისხის მუსიკალური ინსტრუმენტის სანაცვლოდ გამოგზავნილი საქონელი) თავისუფალ მიმოქცევაში გაშვებულია მუსიკალური ინსტრუმენტის ნაწილი – ფლეიტა, სხვა სასაქონლო კოდით – 9209 და საბაჟო ღირებულებით – 1408.53 ლარი. \n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო.\nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\n„საქართველოს საბაჟო ტერიტორიაზე საქონლის გადაადგილებისა და გაფორმების შესახებ ინსტრუქციების დამტკიცების თაობაზე“ საქართველოს ფინანსთა მინისტრის 2019 წლის 29 აგვისტოს №257 ბრძანებით დამტკიცებული „რეექსპორტის შესახებ“ ინსტრუქციის (დანართი №16) სადავო საქონლის გაფორმებისას მოქმედი რედაქციის პირველი მუხლის მე-2 პუნქტის მიხედვით, თუ დადგინდებოდა, რომ თავისუფალ მიმოქცევაში გაშვებულ საქონელს ჰქონდა დეფექტი ან მისი რაოდენობა, ხარისხი, შეფუთვა ან აღწერილობა არ შეესაბამებოდა საგარეო-ეკონომიკური გარიგების პირობებს და ამის გამო იგი მომწოდებელს ან მის მიერ მითითებულ სხვა პირს უბრუნდებოდა, ასეთ შემთხვევაში საქონლის საქართველოს საბაჟო ტერიტორიიდან გატანა უნდა განხორციელებულიყო რეექსპორტის გამოყენებით. \nსაქართველოს საგადასახადო კოდექსის 60-ე მუხლის მე-4 ნაწილი ადგენს, რომ აკრძალულია ინდივიდუალური ხასიათის საგადასახადო შეღავათის დაწესება და ცალკეული პირის გათავისუფლება გადასახადისაგან.\nშემოსავლების სამსახურის მონაცემთა ავტომატიზებულ ბაზებში არ ფიქსირდება №---------- საბაჟო დეკლარაციით თავისუფალ მიმოქცევაში გაშვებული საქონლის რეექსპორტი. \nდადგენილია და სადავოდ არ არის გამხდარი, რომ მომჩივნის მიერ დეკლარირებული მუსიკალური ინსტრუმენტის საქართველოს საბაჟო ტერიტორიიდან გატანა რეექსპორტის გამოყენებით არ განხორციელებულა. ამასთან, 2021 წლის 14 აპრილის №---------- საბაჟო დეკლარაცია – ფორმა 4-ით თავისუფალ მიმოქცევაში გაშვებულია მუსიკალური ინსტრუმენტის ნაწილი – ფლეიტა, სხვა სასაქონლო კოდით – 9209 და საბაჟო ღირებულებით – 1408.53 ლარი. \nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ არ არსებობს №---------- საბაჟო დეკლარაცია – ფორმა 4-ით დარიცხული იმპორტის გადასახდელისგან გათავისუფლებისა და საჩივრის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. „----------“ (პ/ნ ----------) საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან ქუთაისის საქალაქო სასამართლოში (მის: ქ. ქუთაისი, ვიქტორ კუპრაძის № 11), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n26\n\nდოკუმენტის დათვალიერება\n\ninfohub@rs.ge",
    "title": "Document 3f1b236b-2ab3-4d73-bcfc-be70d2285516"
  }
}