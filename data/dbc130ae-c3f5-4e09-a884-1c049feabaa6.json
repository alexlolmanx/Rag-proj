{
  "id": "dbc130ae-c3f5-4e09-a884-1c049feabaa6",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 24047\n13 ნოემბერი 2024\nდოკუმენტის #:\n24047\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n13 ნოემბერი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nჩამოტვირთვა\nგაზიარება\nN 24047\n13 ნოემბერი 2024\n\n\nბ რ ძ ა ნ ე ბ ა\n\n\n\n\nშპს „----------“-ს (ს/ნ ----------)\n(მის.: ----------)\n2024 წლის 9 სექტემბრის და 15 ოქტომბრის საჩივრების\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2024 წლის პირველი ნოემბრის სხდომაზე (ოქმი №117) განიხილა შპს „----------“-ს (ს/ნ ----------) №149863/21 და №170487/21 საჩივრები, რომლებიც ეხება შემოსავლების სამსახურის საბაჟო დეპარტამენტის 2024 წლის 7 აგვისტოს № ---------- საქონლის გაშვების შემდგომი კონტროლის შემოწმების აქტს, 2024 წლის 8 აგვისტოს №18416 ბრძანებას „გადასახდელის დარიცხვის შესახებ“ და 2024 წლის 8 აგვისტოს №081-183 საგადასახადო მოთხოვნას.\n\n\nმომჩივნის არგუმენტაცია:\nსაჩივრების ავტორი განმარტავს, რომ გადასახდელის დარიცხვის შესახებ ბრძანება არის უკანონო და დაუსაბუთებელი, რადგან საქონლის შემოტანისას, საბაჟო კონტროლის განხორციელების დროს ყველაფერი იყო წესრიგში, იმ შემთხვევაში თუ დოკუმენტაციას ჰქონდა ხარვეზი, მაშინ საქონლით დატვირთული სატვირთო ავტომობილების ტერმინალიდან გაშვება არ უნდა მომხდარიყო.\nაღნიშნულზე მითითებით ითხოვს გაუქმდეს 2024 წლის 7 აგვისტოს № ---------- აქტის საფუძველზე გამოცემული საბაჟო დეპარტამენტის მიერ გამოცემული 2024 წლის 8 აგვისტოს №18416 ბრძანება.\n\n\nფაქტობრივი გარემოებები:\nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ საბაჟო დეპარტამენტის 2024 წლის 19 ივლისის №17061 ბრძანებით დაინიშნა შპს „----------“-ს (----------) №----------, №----------, №----------, №----------, №----------, №----------, №----------, №----------, №----------, №----------, №----------, №---------- და №---------- საბაჟო დეკლარაციებით გაფორმებული საქონლის გაშვების შემდგომი კამერალური შემოწმება.\nშემოსავლების სამსახურის ერთიანი ელექტრონული ბაზის მონაცემების მიხედვით შპს „----------“- ს სახელზე (ს/ნ ----------) ზემოაღნიშნული დეკლარაციებით გაფორმებულია საქონელი სახელწოდებით „ბრტყელი ნაგლინი რულონებად“ (სენ 72082700000) და ლითონის პროფილი/შველერი (სენ 72163190000), რომელიც იმპორტირებულია ----------, ექსპორტიორი კომპანია ----------დან.\nაღსანიშნავია, რომ შპს „----------“-ს (ს/კ ----------) მიერ გაფორმებული წინასწარი საბაჟო დეკლარაციის №---------- (სულ-47924 კგ; საბაჟო ღირებულება - 152668,12 ლარი) მიმართ მონაცემთა დამუშავების ელექტრონულ სისტემა „eCustoms“-ის მიერ განისაზღვრა „წითელი დერეფანი“. შესაბამისად, განხორციელდა დეკლარაციისა და თანმხლები დოკუმენტაციის კამერალური შემოწმება და საქონლის ფიზიკური დათვალიერება, რის შედეგადაც ნაცვლად დეკლარირებული საქონლისა - „ბრტყელი ნაგლინი რულონებად“ (სენ ესნ 72082700000; 24264 კგ; საბაჟო ღირებულებით 77251.67 ლარი) და „ლითონის პროფილი“ (სენ ესნ 72163190000; 23660 კგ; საბაჟო ღირებულებით 75416;45 ლარი) აღმოჩენილი იქნა ლითონკონსტრუქცია დაშლილ მდგომარეობაში (რკინის ზღუდარი გზებისათვის), კერძოდ „2 ტალღიანი საგზაო ზღუდარები\" და \"ლითონის პროფილი /საგზაო ზღუდარების ფეხი\". აღმოჩენილ საქონელს ნაცვლად სეს ესნ 72082700000 და 72163190000 კოდებისა საქართველოს ფინანსთა მინისტრის 2020 წლის 18 ნოემბრის №275 ბრძანებით დამტკიცებული „საგარეო-ეკონომიკური საქმიანობის ეროვნული სასაქონლო ნომენკლატურის“ მე-3 მუხლის „საგარეო-ეკონომიკური საქმიანობის ეროვნული სასაქონლო ნომენკლატურის ინტერპრეტაციის ძირითადი წესების“ თანახმად მიენიჭა 73089098000 სასაქონლო კოდი, რომლის იმპორტი იბეგრება იმპორტის გადასახადით (12%), ხოლო აღმოჩენილი საქონლის საბაჟო ღირებულებამ შემოსავლების სამსახურის საბაჟო დეპარტამენტის საბაჟო ღირებულებისა და საქონლის კლასიფიკაციის სამმართველოს მიერ გაცემული №---------- ექსპერტიზის დასკვნის თანახმად შეადგინა 209406 ლარი. 2023 წლის 30 ნოემბერს შპს „----------“-ს (ს/კ ----------) მიერ თავისუფალ მიმოქცევაში გაშვების საბაჟო პროცედურაში წინასწარი საბაჟო დეკლარაციით №---------- დეკლარირებული იქნა ორი სატრანსპორტო საშუალებით, იმავე გამომგზავნისგან შემოსატანი, იგივე დასახელების საქონელი, თუმცა ზემოთ მოყვანილი გარემოებების გამოვლენის შემდეგ, 4 დეკემბერს კომპანიის მიერ მოთხოვნილ იქნა (განცხადება ID:----------) ხსენებულ დეკლარაციაში ცვლილების შეტანა, კერძოდ საქონლის სეს ესნ კოდის ცვლილება 73089098000 სასაქონლო კოდზე.\nშემოსავლების სამსახურის ერთიანი ელექტრონული ბაზის მონაცემების მიხედვით შპს „----------“- ს (ს/კ ----------) შესამოწმებელი საქონლის იმპორტი ფიქსირდება 2023 წლის ივნისიდან დეკემბრის ჩათვლით 13 საბაჟო დეკლარაციაში იმავე ექსპორტიორი კომპანია ----------დან. ზემოაღნიშნული ბაზის მიხედვით საბაჟო გაფორმებისთანავე იმავე სატრანსპორტო საშუალებებით საქონელი მიწოდებული და გადაზიდული იქნა სხვადასხვა კომპანიებზე და სწორედ მიწოდების სხვადასხვა რგოლიდან გამოიკვეთა საქონლის დასახელება და დანიშნულება. აქედან გამომდინარე, საქართველოს საბაჟო კოდექსის მე-13 მუხლის თანახმად მიმღები კომპანიებისაგან გამოთხოვილ იქნა საქონლის აღწერილობისა და დანიშნულების შესახებ ინფორმაცია, რომლითაც დასტურდება რომ, საქონელი წარმოადგენს საავტომობილო გზის ლითონის ზღუდარს დაშლილ მდგომარეობაში, კერძოდ თვალამრიდის ორ ტალღოვანი დაფას და თვალამრიდის დაფის ფეხებს. \nშესაბამისად, შემოწმების შედეგად №----------, №----------, №----------, №----------, №----------, №----------, №----------, №----------, №----------, №----------, №----------, №---------- და №---------- საბაჟო დეკლარაციებით იმპორტირებულ საქონელზე ნაცვლად სეს ესნ 72082700000 და 72163190000 კოდებისა გავრცელდა 7308909800 სასაქონლო კოდი, რომლის იმპორტი იბეგრება იმპორტის გადასახადით (12%), ხოლო საქონლის საბაჟო ღირებულება №----------, №----------, №----------, №----------, №---------- და №---------- დეკლარაციებით გაფორმებულ საქონელზე განისაზღვრა საბაჟო დეპარტამენტის საბაჟო ღირებულებისა და საქონლის კლასიფიკაციის სამმართველოს 2024 წლის 10 ივლისის №---------- წერილის თანახმად (1 კგ - 3.07 ლარი), ხოლო №----------, №----------, №----------, №----------, №----------, №---------- და №---------- დეკლარაციებით გაფორმებულ საქონელზე საქონლის საბაჟო ღირებულება არ შეცვლილა. აღნიშნულის შესაბამისად შემოწმების შედეგად საქონლის საბაჟო ღირებულების სხვაობამ შეადგინა 270 662,68 ლარი.\n2024 წლის 7 აგვისტოს № ---------- საქონლის გაშვების შემდგომი კონტროლის შემოწმების აქტის მიხედვით შპს „----------“-ს (ს/კ ----------) დამატებით გადასახდელად დაერიცხა იმპორტის გადასახდელი სულ 328 432.09 ლარი, კერძოდ იმპორტის გადასახადი 237 044,75 ლარი და დამატებული ღირებულების გადასახადი - 91 387,34 ლარი.\nშემოწმების მასალები ადრესატს ჩაბარდა 2024 წლის 9 აგვისტოს ელექტრონულად rs.ge-ს საშუალებით. \n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საბაჟო კოდექსის მე-13 მუხლის მე-2 ნაწილით დადგენილია, რომ პირის მიერ საბაჟო დეკლარაციის, დროებით შენახვის დეკლარაციის, საქონლის შემოტანის ზოგადი დეკლარაციის, საქონლის გატანის ზოგადი დეკლარაციის, რეექსპორტის დეკლარაციის ან რეექსპორტის შეტყობინების წარდგენა, აგრეთვე ავტორიზაციის ან საბაჟო ორგანოს სხვა გადაწყვეტილების მისაღებად განაცხადის წარდგენა წარმოშობს აღნიშნული პირის ვალდებულებას:\nა) დეკლარაციაში, შეტყობინებაში ან განაცხადში ინფორმაცია ასახოს სწორად და სრულად;\nბ) უზრუნველყოს, რომ დეკლარაციისთვის, შეტყობინებისთვის ან განაცხადისთვის დართული დოკუმენტი იყოს ნამდვილი, სწორი და ძალაში მყოფი;\nგ) შეასრულოს საქონლის საბაჟო პროცედურაში მოქცევასთან ან ნებადართული საქმიანობის განხორციელებასთან დაკავშირებული მოთხოვნები.\nამავე კოდექსის 27-ე მუხლის პირველი ნაწილის „თ“ ქვეპუნქტით დადგენილია, რომ საბაჟო ორგანო უფლებამოსილია განახორციელოს საბაჟო კონტროლი ნებისმიერი ფორმით, მათ შორის განახორციელოს საქონლის გაშვების შემდგომი კონტროლი. \nსაქართველოს საბაჟო კოდექსის 30-ე მუხლის მე-2 ნაწილი ადგენს, რომ საბაჟო ორგანოს შეუძლია საქონლის გაშვების შემდგომი კონტროლის განხორციელებისას შეამოწმოს:\nა) საბაჟო დეკლარაციით, დროებით შენახვის დეკლარაციით, საქონლის შემოტანის ზოგადი დეკლარაციით, საქონლის გატანის ზოგადი დეკლარაციით, რეექსპორტის დეკლარაციით ან რეექსპორტის შეტყობინებით დეკლარირებული მონაცემების სისწორე, აგრეთვე მისი თანმხლები დოკუმენტების არსებობა, სისწორე, ნამდვილობა და ძალაში ყოფნა;\nბ) დეკლარანტის საბუღალტრო და სხვა ჩანაწერები, რომლებიც დაკავშირებულია შესამოწმებელ საქონელთან ან მასთან დაკავშირებულ ოპერაციებთან ამ საქონლის გაშვებამდე ან გაშვების შემდეგ.\nამავე მუხლის მე-9 და მე-10 ნაწილებით, თუ საქონლის გაშვების შემდგომი კონტროლის შედეგად გამოვლინდა პირისთვის იმპორტის გადასახდელის დარიცხვის ან/და საბაჟო სანქციის შეფარდების აუცილებლობა, საბაჟო ორგანო იღებს გადაწყვეტილებას პირისთვის იმპორტის გადასახდელის დარიცხვის ან/და საბაჟო სანქციის შეფარდების შესახებ. ასეთ შემთხვევაში შემოწმების აქტი და მის საფუძველზე მიღებული გადაწყვეტილება პირს წარედგინება საქართველოს საგადასახადო კოდექსის 64-ე მუხლით გათვალისწინებულ საგადასახადო მოთხოვნასთან (შემდგომ − საგადასახადო მოთხოვნა) ერთად.\nსაქართველოს საბაჟო კოდექსის 35-ე მუხლის პირველი ნაწილის შესაბამისად, საქონლის იდენტიფიკაცია და კლასიფიკაცია ხორციელდება სეს ესნ-ის საფუძველზე, რომელიც დგინდება საქართველოს ფინანსთა მინისტრის ბრძანებით. მე-2 ნაწილში მითითებულია, რომ სეს ესნ არის სასაქონლო კლასიფიკაციის კოდების სისტემა, რომელიც შეესაბამება „საქონლის აღწერისა და კოდირების ჰარმონიზებული სისტემის შესახებ“ საერთაშორისო კონვენციის ნომენკლატურას და დეტალიზებულია თერთმეტი ნიშნით, ეროვნული ეკონომიკის სპეციფიკის გათვალისწინებით.\nამავე მუხლის მე-3 ნაწილი ადგენს, რომ საქონლის დეკლარირებისას სასაქონლო კოდს სეს ესნ-ის შესაბამისად განსაზღვრავს დეკლარანტი. მე-4 ნაწილის მიხედვით, კი საბაჟო ორგანო აკონტროლებს დეკლარანტის მიერ განსაზღვრული სასაქონლო კოდის სისწორეს. \nსაქართველოს საბაჟო კოდექსის 37-ე მუხლის მე-2 ნაწილის შესაბამისად, საქონლის დეკლარირებისას საქონლის საბაჟო ღირებულებას განსაზღვრავს დეკლარანტი, ხოლო დეკლარანტის მიერ განსაზღვრული საქონლის საბაჟო ღირებულების სისწორეს აკონტროლებს საბაჟო ორგანო.\nსაქართველოს საგადასახადო კოდექსის 64-ე მუხლის მე-2 ნაწილის „დ“ ქვეპუნქტით დადგენილია, რომ საგადასახადო ორგანო ვალდებულია პირს წარუდგინოს საგადასახადო მოთხოვნას, თუ არსებობს პირისათვის იმპორტის გადასახდელის დარიცხვის შესახებ ან/და საბაჟო სანქციის შეფარდების შესახებ საბაჟო ორგანოს გადაწყვეტილება ან საბაჟო სამართალდარღვევის ოქმი. \nამავე კოდექსის 272-ე მუხლის მიხედვით, საურავი არის საგადასახადო სანქცია, რომელიც პირს ეკისრება საგადასახადო კანონმდებლობით დადგენილ ვადაში გადასახადის გადასახდელი თანხის გადაუხდელობისათვის.\nდადგენილია, რომ ზემოხსენებული საბაჟო დეკლარაციებით იმპორტირებულ საქონელზე ნაცვლად სეს ესნ 72082700000 და 72163190000 კოდებისა გავრცელდა 7308909800 სასაქონლო კოდი, რომლის იმპორტი იბეგრება იმპორტის გადასახადით (12%), ხოლო საქონლის საბაჟო ღირებულება რიგი დეკლარაციებით გაფორმებულ საქონელზე განისაზღვრა საბაჟო დეპარტამენტის საბაჟო ღირებულებისა და საქონლის კლასიფიკაციის სამმართველოს 2024 წლის 10 ივლისის №---------- წერილის თანახმად (1 კგ-3.07 ლარი), დანარჩენი დეკლარაციებით გაფორმებულ საქონელზე კი საქონლის საბაჟო ღირებულება არ შეცვლილა და შემოწმების შედეგად საქონლის საბაჟო ღირებულების სხვაობამ შეადგინა 270662,68 ლარი. ამდენად, მომჩივნის მხრიდან ადგილი აქვს იმპორტის გადასახდელის შემცირების ფაქტს და სადავო აქტებით მომჩივნისთვის დამატებით გადასახდელად დარიცხული თანხა მართლზომიერია.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტები შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრების დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ:\n\n\n1. შპს „----------“-ს (ს/ნ ----------) საჩივრები არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: თბილისი, ვახტანგ გორგასლის ქ. №16) ან ქუთაისის საქალაქო სასამართლოში (მის: ქ. ქუთაისი, ვიქტორ კუპრაძის ქ. №11), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nადმინისტრაციული სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n25\n\nდოკუმენტის დათვალიერება\n\ninfohub@rs.ge",
    "title": "Document dbc130ae-c3f5-4e09-a884-1c049feabaa6"
  }
}