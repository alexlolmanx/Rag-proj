{
  "id": "a326f7e7-e8fe-4d7b-a698-ee93ddb7579a",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №87102/1/2024\n20 მაისი 2024\nდოკუმენტის #:\n87102/1/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n15 მაისი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\n№87102/1/2024\n15 მაისი 2024\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: „----------“ (ს/ნ ----------)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 15.03.2024 წელს განიხილა და მიიღო გადაწყვეტილება „----------“ 26.01.2024 წელს რეგისტრირებულ საჩივარზე (რეგისტრაციის №87102/1/2024).\n\n\nდავის საგანი:\nსაქართველოს ფინანსთა სამინისტროსთან არსებული დავების განხილვის საბჭოს 27.10.2023 წლის №20523/2/2023 გადაწყვეტილების აღსრულების შედეგები.\n\n\nგასაჩივრებული გადაწყვეტილება:\nაუდიტის დეპარტამენტის 20.12.2023 წლის №081-329 კორექტირებული საგადასახადო მოთხოვნა.\n\n\nდარიცხული თანხა: 24 906 ლარი.\nმათ შორის:\nსაშემოსავლო გადასახადი - 24 563\nსაურავი - 343 \n\n\nფაქტების აღწერა/დარიცხვის საფუძვლები\nშემოსავლების სამსახურის აუდიტის დეპარტამენტის მიერ ჩატარდა მომჩივნის საქმიანობის საგადასახადო შემოწმება საკუთრებაში არსებული უძრავი ქონების (ს.კ. ----------) შპს „----------“- ის (ს/ნ ----------) კაპიტალში შეტანის (გადაცემის) შედეგად წარმოშობილი საგადასახადო ვალდებულების დეკლარირების სისწორის დადგენის მიზნით. საგადასახადო შემოწმების შედეგები აისახა 2022 წლის 26 ოქტომბრის საგადასახადო შემოწმების აქტში, რომლის მიხედვით, სადავო დარიცხვა განპირობებულია შემდეგი გარემოებით:\nმომჩივანმა, რომელიც არის შპს „----------“-ის 70%-ის წილის მფლობელი, 2018 წლის 17 აგვისტოს შეისყიდა ---------- მდებარე 46 921 კვ.მ. სასოფლო-სამეურნეო დანიშნულების მიწის ნაკვეთი (ს/კ ----------), ნასყიდობის საფასური 50 000 ლარი. 2018 წლის 6 ნოემბერს, კაპიტალის გაზრდის მიზნით, შპს „----------“-ს (დარეგისტრირდა 2018 წლის 2 აგვისტოს) საკუთრებაში გადასცა ზემოხსენებული მიწის ნაკვეთი. ---------- მდებარე 46 921 კვ.მ. სასოფლო-სამეურნეო დანიშნულების მიწის ნაკვეთის საბაზრო ღირებულება შეადგენს 172 816 ლარს.\nმოცემულ შემთხვევაში, საგადასახადო ორგანომ მიიჩნია, რომ „----------“ განახორციელა 2 წელზე ნაკლები ვადით საკუთრებაში არსებული აქტივის (მიწის ნაკვეთის) მიწოდება, ამდენად, სახეზეა აქტივის მიწოდებით მიღებული ნამეტი შემოსავალი 122 816 ლარი (172 816-50 000). საგადასახადო კოდექსის 102-ე მუხლის პირველი ნაწილის გათვალისწინებით, „----------“ დაერიცხა საშემოსავლო გადასახადი და დაეკისრა ჯარიმა ამავე კოდექსის 275-ე მუხლის მე-2 ნაწილის თანახმად.\nშემოწმების აქტის საფუძველზე გამოიცა აუდიტის დეპარტამენტის 16.11.2022 წლის №28792 ბრძანება და №081-216 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 22.02.2023 წლის №3254 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომელმაც 27.10.2023 წლის №20523/2/2023 გადაწყვეტილებით საჩივარი ნაწილობრივ დააკმაყოფილა, მომჩივანი, საგადასახადო კოდექსის 269-ე მუხლის მე-7 ნაწილის საფუძველზე, გათავისუფლდა დაკისრებული ჯარიმისგან და ამ გადაწყვეტილების მიღების მომენტისთვის გადასახადის გადამხდელის პირადი აღრიცხვის ბარათზე, სადავო დარიცხვის ნაწილში, წარმოშობილი საურავისგან. დანარჩენ ნაწილში საჩივარი არ დაკმაყოფილდა.\nსაბჭოს 27.10.2023 წლის №20523/2/2023 გადაწყვეტილების აღსრულების შედეგად, აუდიტის დეპარტამენტის 27.11.2023 წლის დასკვნის საფუძველზე, გაუქმდა დაკისრებული ჯარიმა და გადაანგარიშდა დარიცხული საურავის ნაწილში, დასკვნის საფუძველზე გამოიცა აუდიტის დეპარტამენტის 20.12.2023 წლის №081-329 კორექტირებული საგადასახადო მოთხოვნა.\nგადასახადის გადამხდელის მიერ 2024 წლის 24 იანვარს ელექტრონულად წარდგენილი №87102/1/2024 საჩივარი, შემოსავლების სამსახურის დავების დეპარტამენტის 26.01.2024 წლის №---------- წერილით კუთვნილებისამებრ, საგადასახადო კოდექსის 304-ე მუხლის 21 ნაწილის საფუძველზე, გამოიგზავნა საქართველოს ფინანსთა სამინისტროსთან არსებულ დავების განხილვის საბჭოში.\n\n\nმომჩივნის არგუმენტაცია\nთანხების დარიცხვის სამართლებრივ საფუძვლად მიჩნეული იქნა საგადასახადო კოდექსის 49-ე და 73-ე მუხლები და გადასახადების ფორმირება განხორციელდა არაპირდაპირი მეთოდის გამოყენებით. არაპირდაპირი მეთოდის გამოყენება თავის მხრივ გულისხმობს არსებული გარიგების იგნორირებას და სხვა მსგავსი ოპერაციის გაანალიზების საფუძველზე ანალოგიური ან/და დამატებითი მოკვლევით საბაზრო ფასის გამოყენებას. მათ შემთხვევაში, შემმოწმებელმა იხელმძღვანელა საჯარო რეესტრში რეგისტრირებული კრების ოქმში დაფიქსირებული თანხით, რაც რეალობას არ შეესაბამება და ის შეიძლება გამოწვეული იყოს ტექნიკური (ბეჭდვის) შეცდომით ან/და არ ცოდნით. ბუნებრივია კომპანიის იურისტი არ შეიძლება ჩაითვალოს აღნიშნული ფასის დამდგენ პირად, ვინაიდან მას შესაბამისი კომპეტენცია არ გააჩნია. უფრო მეტიც, შპს „----------“-ის საბუღალტრო რეგისტრებში მიწის თანხად დაფიქსირებულია 50 000 ლარი. ამასთან, მიაჩნია, რომ კაპიტალში შეტანის მომენტში მიწის ფასის დადგენა შეუძლია მხოლოდ, შესაბამისი კვალიფიკაციის კომპეტენტურ პირს, რაც მათი მოთხოვნის ძირითად არსს წარმოადგენს. ასევე აღნიშნავს, რომ კაპიტალში შეტანილი მიწის ფასი, რაც დაფიქსირებულია კრების ოქმში და შეადგენს 173 000 ლარს, აცდენილია რეალობას და ასეთი ფასი მხოლოდ გაშენებული ვენახის შემთხვევაში შეიძლებოდა ყოფილიყო.\nყოველივე აღნიშნულიდან გამომდინარე, ითხოვთ მიეცეს დამოუკიდებელი ექსპერტის მოწვევის შესაძლებლობა ან/და შემოსავლების სამსახურის ფარგლებში შესწავლილი იქნეს კვალიფიციურ შემფასებელ ექსპერტთან ერთად.\nმომჩივანი ითხოვს წარმოდგენილი არგუმენტების გათვალისწინებას, შესაძლებლობა მიეცეს დამოუკიდებელი ექსპერტის მიწვევის და კაპიტალში შეტანის მომენტში მიწის საბაზრო ღირებულების დადგენის განხორციელების.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nდადგენილია, რომ შემოწმებით დარიცხული თანხები გასაჩივრდა გადასახადის გადამხდელის მიერ და შემოსავლების სამსახურის 22.02.2023 წლის №3254 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომელმაც 27.10.2023 წლის №20523/2/2023 გადაწყვეტილებით საჩივარი ნაწილობრივ დააკმაყოფილა, მომჩივანი, საგადასახადო კოდექსის 269-ე მუხლის მე-7 ნაწილის საფუძველზე, გათავისუფლდა დაკისრებული ჯარიმისგან და ამ გადაწყვეტილების მიღების მომენტისთვის გადასახადის გადამხდელის პირადი აღრიცხვის ბარათზე, სადავო დარიცხვის ნაწილში წარმოშობილი საურავისგან. ხოლო, დანარჩენ ნაწილში საჩივარი არ დაკმაყოფილდა.\nსაბჭოს 27.10.2023 წლის №20523/2/2023 გადაწყვეტილების აღსრულების შედეგად, გადასახადის გადამხდელის გათავისუფლდა დაკისრებული ჯარიმისგან, ასევე გადაანგარიშდა დარიცხული საურავის ნაწილში, რაზეც გამოიცა აუდიტის დეპარტამენტის 27.11.2023 წლის დასკვნა.\nმომჩივანი წარმოადგენს დარიცხვის ფაქტობრივ გარემოებებს რომელიც ცნობილია საბჭოსათვის, კვლავაც წარმოადგენს მოთხოვნას, რომელიც მანამდე დავის პროცესში წარმოდგენილი მოთხოვნის ანალოგიურია, რაც ასევე ცნობილია საბჭოსათვის და არ იქნა დაკმაყოფილებული, მაგრამ, არ წარმოადგენს არგუმენტებს რა ნაწილში მიიჩნევს აღსრულებას დავების განხილვის საბჭოს გადაწყვეტილების შეუსაბამოდ.\nსაჩივრის განხილვა განხორციელდა გადასახადის გადამხდელის წარმომადგენლის მონაწილეობით და წარმოდგენილი იქნა საჩივარში დაფიქსირებული არგუმენტების ანალოგიური გარემოებები და მოთხოვნა.\nსაბჭო განმარტავს, რომ განსახილველ შემთხვევაში სადავოა (გასაჩივრებულია) საბჭოს 2023 წლის 27 ოქტომბრის №20523/2/2023 გადაწყვეტილების აღსრულების საკითხი, კერძოდ რამდენად სწორად და სრულად აღსრულდა აღნიშნული გადაწყვეტილება აუდიტის დეპარტამენტის მიერ. შესაბამისად, საბჭო ვერ გასცდება აღნიშნულ ფარგლებს.\nსაქმესთან არსებული მასალების, ფაქტობრივი გარემოებების გათვალისწინებით, საბჭო მიიჩნევს, რომ დავების განხილვის საბჭოს 27.10.2023 წლის №20523/2/2023 გადაწყვეტილების აღსრულება განხორციელებულია ამავე გადაწყვეტილების შინაარსის გათვალისწინებით და არ არსებობს მომჩივნის მოთხოვნის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n48\n\nდოკუმენტის დათვალიერება\n\ninfohub@rs.ge",
    "title": "Document a326f7e7-e8fe-4d7b-a698-ee93ddb7579a"
  }
}