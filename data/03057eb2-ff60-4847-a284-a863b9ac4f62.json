{
  "id": "03057eb2-ff60-4847-a284-a863b9ac4f62",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №22770/2/2024\n03 ივნისი 2024\nდოკუმენტის #:\n22770/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n27 მაისი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nვალის მართვის დეპარტამენტი, აუდიტის დეპარტამენტი\nსაკანონმდებლო ნორმა:\nსაგადასახადო დავის დაწყება, საჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№22770/2/2024 \n27 მაისი 2024 \n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს -----------ი (ს/ნ ----------------) \nმოპასუხე: აუდიტის დეპარტამენტი/ვალის მართვის დეპარტამენტი \n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 26.04.2024 წელს განიხილა და მიიღო გადაწყვეტილება შპს -----ის 3.04.2024 წელს რეგისტრირებულ საჩივარზე (რეგისტრაციის №22770/2/2024).\n\n\nდავის საგანი: \n1. ახლად აღმოჩენილი გარემოების საფუძველზე დავის განახლება;\n2. საჩივრის განუხილველად დატოვება - დარღვეულია გასაჩივრების ვადა.\n\n\nგასაჩივრებული გადაწყვეტილება: \n1. ვალის მართვის დეპარტამენტის 12.06.2023 წლის №011-2721 ბრძანება ქონებაზე ყადაღის დადების შესახებ;\n2. ვალის მართვის დეპარტამენტის 6.07.2023 წლის №011-2721/1 ბრძანება ვალის მართვის დეპარტამენტის 12.06.2023 წლის №011-2721 ბრძანებაში ცვლილების შეტანის შესახებ;\n3. ვალის მართვის დეპარტამენტის 19.06.2023 წლის №2023/011-2721-1, 10.07.2023 წლის №2023/011- 2721/2, 26.07.2023 წლის №2023/011-2721/3 და 27.11.2023 წლის №2023/011-2721/4 ქონებაზე ყადაღის დადების შესახებ აქტი;\n4. აუდიტის დეპარტამენტის 31.12.2021 წლის №006-1139 და 19.10.2023 წლის №006-530 საგადასახადო მოთხოვნები;\n5. შემოსავლების სამსახურის 25.03.2024 წლის №6425 ბრძანება.\n\n\nდარიცხული თანხა: 2 078 999 ლარი. \n\n\n31.12..2021 წლის №006-1139 საგადასახადო მოთხოვნით: \n\n\nდარიცხული თანხა: 1 546 777.07 ლარი. \nმათ შორის:\nგადასახადი - 758 815\nდღგ - 136 322\nმოგების გადასახადი - 1 023\nსაშემოსავლო გადასახადი - 619 659\nქონების გადასახადი - 1 595 ბუნებ. რესურს. სარგებ.\nმოსაკრებელი - 216\nჯარიმა - 534 396\nსაურავი - 253 566.07\n\n\n19.10.2023 წლის №006-530 საგადასახადო მოთხოვნა:\n\n\nდარიცხული თანხა: 532 222.3 ლარი. \nმათ შორის:\nგადასახადი - 319 408\nდღგ - 55 729\nმოგების გადასახადი - 15 226\nსაშემოსავლო გადასახადი - 247 623\nქონების გადასახადი - 830\nჯარიმა - 162 930\nსაურავი - 49 884.3\n\n\nპროცედურული გარემოება \nკომპანიის საქმიანობაა გზების მშენებლობა ----- საქართველოში. შემოწმების პერიოდში ასევე, ფიქსირდება ბეტონის ქარხანა და ბეტონის წარმოება.\nაუდიტის დეპარტამენტის 2021 წლის 23 მარტის №8261 ბრძანებით დაინიშნა კომპანიის საქმიანობის 1.01.2018 წლიდან 1.03.2021 წლამდე პერიოდის კამერალური საგადასახადო შემოწმება. შემოწმების შედეგები აისახა 30.12.2021 წლის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 31.12.2021 წლის №42642 ბრძანება და №006-1139 საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურის 11.07.2022 წლის №18154 ბრძანებით საჩივარი ნაწილობრივ დაკმაყოფილდა, საგადასახადო ვალდებულებების დაზუსტების მიზნით, გადასახადის გადამხდელს მიეცა წინადადება ბრძანების ჩაბარებიდან 15 კალენდარული დღის ვადაში აუდიტის დეპარტამენტისთვის წარედგინა სადავო საკითხებთან დაკავშირებით დოკუმენტურად დადასტურებული მტკიცებულებები და აუდიტის დეპარტამენტს დაევალა შეესწავლა წარდგენილი მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში, განეხორციელებინა საგადასახადო ვალდებულებების კორექტირება (შემცირება).\nშემოსავლების სამსახურის 11.07.2022 წლის №18154 ბრძანების აღსრულების შედეგად, აუდიტის დეპარტამენტის 25.04.2023 წლის დასკვნის საფუძველზე საგადასახადო შემოწმების შედეგების გადაანგარიშებაზე, რის საფუძველზეც დარიცხული თანხმები არ დაექვემდებარა კორექტირებას, ვინაიდან საგადასახადო დავალიანებაზე საწარმოსა და შემოსავლების სამსახურს შორის გაფორმდა საგადასახადო შეთანხმება.\nაუდიტის დეპარტამენტის 29.06.2023 წლის №15251 ბრძანების საფუძველზე ჩატარდა კომპანიის საქმიანობის კამერალური საგადასახადო შემოწმება, შემოწმების შედეგები აისახა საგადასახადო შემოწმების აქტში, რის საფუძველზეც გამოიცა 18.10.2023 წლის №25863 ბრძანება და 19.10.2023 წლის №006-530 საგადასახადო მოთხოვნა, რაც არ გასაჩივრებულა, თუმცა, 2024 წლის 11 მარტს კომპანიამ ზემოაღნიშნულ აქტებთან დაკავშირებით, ახლად აღმოჩენილ/გამოვლენილ გარემოებათა გამო დავის დაწყების მოთხოვნით, მიმართა შემოსავლების სამსახურს.\nშემოსავლების სამსახურის 25.03.2024 წლის №6425 ბრძანებით საჩივარი, აუდიტის დეპარტამენტის 2023 წლის 19 ოქტომბრის №006-530 საგადასახადო მოთხოვნასთან დაკავშირებით, ახლად აღმოჩენილი/გამოვლენილი გარემოებების ან მტკიცებულებების საფუძვლით დაწყების/განახლების ნაწილში არ დაკმაყოფილდა. ხოლო, ქონებაზე ყადაღის დადების შესახებ ვალის მართვის დეპარტამენტის 2023 წლის 12 ივნისის №011-2721 ბრძანების, ვალის მართვის დეპარტამენტის 2023 წლის 12 ივნისის №011- 2721 ბრძანებაში ცვლილების შეტანის შესახებ 6 ივლისის №011-2721/1 ბრძანების, ვალის მართვის დეპარტამენტის 2023 წლის 19 ივნისის №2023/011-2721/1, 10 ივლისის №2023/011-2721/2, 26 ივლისის №2023/011-2721/3 და 27 ნოემბერს №2023/011-2721/4 ქონებაზე ყადაღის დადების შესახებ აქტების ნაწილში საჩივარი დარჩა განუხილველი, საგადასახადო კოდექსის 301-ე მუხლის „ე“ ქვეპუნქტის საფუძველზე, გასაჩივრების ვადის დარღვევის გამო.\nშემოსავლების სამსახურის 25.03.2024 წლის №6425 ბრძანება, გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\n1. ახლად აღმოჩენილი გარემოების საფუძველზე დავის განახლება \nფაქტების აღწერა/დარიცხვის საფუძვლები \nკომპანიის საქმიანობის კამერალური საგადასახადო შემოწმების აქტის საფუძველზე გამოცემული აუდიტის დეპარტამენტის 18.10.2023 წლის №25863 ბრძანების და 19.10.2023 წლის №006-530 საგადასახადო მოთხოვნის გასაჩივრების მიზნით, მომჩივანმა ახლად აღმოჩენილ/გამოვლენილ გარემოებათა საფუძვლით, მიმართა შემოსავლების სამსახურს. \n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 302-ე, 293-ე, 299-ე, მუხლებზე და ფაქტობრივ გარემოებებზე დაყრდნობით მიიჩნია, რომ აუდიტის დეპარტამენტის 2021 წლის 31 დეკემბრის №006-1139 საგადასახადო მოთხოვნასთან დაკავშირებით გაფორმებულია 2022 წლის 28 ნოემბერს №ა653-21 საგადასახადო შეთანხმება.\nხოლო, აუდიტის დეპარტამენტის 2023 წლის 19 ოქტომბრის №006-530 საგადასახადო მოთხოვნასთან დაკავშირებით მიიჩნია, რომ საჩივარში აღნიშნული ფაქტობრივი გარემოებები არ არის ისეთი გარემოებები, რომლებიც მომჩივანმა არ იცოდა და არ შეეძლო სცოდნოდა მისთვის არასასურველი გადაწყვეტილების მიღებამდე. ამდენად, წარმოდგენილი გარემოებები/მტკიცებულებები არ წარმოადგენდა ახლად გამოვლენილი გარემოებების ან მტკიცებულებების საფუძვლით დავის დაწყების/განახლების საფუძველს.\n\n\nმომჩივნის არგუმენტაცია \nმომჩივანი აღნიშნავს, რომ მიმდინარეობს საბუღალტრო დოკუმენტების პროგრამა ორისში შეტანა, რაც დოკუმენტების სიმრავლის გამო მოითხოვს გარკვეულ დროს. შესაბამისად, აღნიშნული გამოიწვევს შემოწმების აქტით დარიცხული გადასახადების გადაანგარიშებას და საშუალებას იძლევა პირდაპირი მეთოდის გამოყენების.\nამასთან, ძველმა ბუღალტერმა არ შეასრულა თავისი მოვალეობა პირნათლად, არ აწარმოებდა ორგანიზაციის მიერ გაწეულ ხარჯებს (რომელიც სულ მცირე 500 000 ლარი მაინცაა), არ ავსებდა ორისის პროგრამას, რისი განხორციელების მეშვეობით არ მოხდებოდა აღნიშნული გადასახადის დარიცხვა. ამჟამად უკვე დასრულებულია პროგრამა ორისში ხარჯის დამდასტურებელი დოკუმენტების ასახვა. \nმომჩივანი ურთავს ექსპერტიზის დასკვნას და ამბობს რომ შემდგომი გადაანგარიშების მიზნით უნდა დაუბრუნდეს საგადასახადო სისტემას, რათა გამოიყენონ პირდაპირი მეთოდით გადაანგარიშება და შემდეგ მოხდეს გადასახადების დარიცხვა (ურთავს ექსპერტიზის დასკვნას და პრეცედენტულ და ანალოგიურ საქმეზე საქართველოს ფინანსთა სამინისტროსთან არსებულ დავების განხილვის საბჭოს გადაწყვეტილებებს).\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 308-ე მუხლის პირველი ნაწილის თანახმად, საქართველოს ფინანსთა სამინისტროს სისტემაში დავის განახლება დასაშვებია მხოლოდ ახლად აღმოჩენილი ან ახლად გამოვლენილი გარემოების შემთხვევაში, გადაწყვეტილების მიღებიდან 6 წლის ვადაში.\nსაგადასახადო კოდექსის 299-ე მუხლის მე-7 ნაწილის შესაბამისად, ახლად აღმოჩენილად ან ახლად გამოვლენილად ჩაითვლება ისეთი გარემოებები ან მტკიცებულებები, რომლებიც მომჩივანმა არ იცოდა და არ შეეძლო სცოდნოდა მისთვის არასასურველი გადაწყვეტილების მიღებამდე და რომელთა დროულად წარდგენა გამოიწვევდა მომჩივნისათვის ხელსაყრელი გადაწყვეტილების მიღებას.\nმომჩივანს ახლად აღმოჩენილი/გამოვლენილი გარემოებად მიაჩნია ის გარემოება, რომ ძველმა ბუღალტერმა არ შეასრულა თავისი მოვალეობა პირნათლად, არ აღრიცხავდა ორგანიზაციის მიერ გაწეულ ხარჯებს (რომელიც სულ მცირე 500 000 ლარი მაინცაა), არ აწარმოებდა ორისის პროგრამას.\nმომჩივანი ურთავს შპს „---------“ ექსპერტიზის დასკვნას და ამბობს, რომ იმის გამო, რომ მომჩივანს არ ჰქონდა ნაწარმოები ბუღალტრული აღრიცხვა, ამჟამად კი მიმდინარეობს 01.01.2018 წლიდან დღემდე ბუღალტრული დოკუმენტების საბუღალტრო პროგრამა „ორისში“ შეტანა, გამომდინარე აქედან შემდგომი გადაანგარიშების მიზნით უნდა დაუბრუნდეს შემოსავლების სამსახურს, რათა გამოიყენონ პირდაპირი მეთოდით გადაანგარიშება და შემდეგ მოხდეს გადასახადების დარიცხვა.\nსაბჭოს მიაჩნია, რომ მომჩივნის მიერ წარმოდგენილი არგუმენტაცია, დოკუმენტაცია არ არის ისეთი გარემოება ან მტკიცებულება, რომლებიც მომჩივანმა არ იცოდა და არ შეეძლო სცოდნოდა მისთვის არასასურველი გადაწყვეტილების მიღებამდე და რომელთა დროულად წარდგენა გამოიწვევდა მომჩივნისათვის ხელსაყრელი გადაწყვეტილების მიღებას.\nზემოაღნიშნული სამართლებრივი ნორმების, ფაქტობრივი გარემოებების და მომჩივნის არგუმენტის გათვალისწინებით, საბჭოს მიაჩნია, რომ განსახილველ შემთხვევაში არ არსებობს საგადასახადო დავის დაწყების/განახლების და შესაბამისად, ამ ნაწილში მომჩივნის მოთხოვნის დაკმაყოფილების საფუძველი.\n\n\n2. საჩივრის განუხილველად დატოვება - დარღვეულია გასაჩივრების ვადა \nფაქტების აღწერა \nვალის მართვის დეპარტამენტის 2023 წლის 12 ივნისის №011-2721 ბრძანება ქონებაზე ყადაღის დადების შესახებ, 6 ივლისის №011-2721/1 ბრძანება ვალის მართვის დეპარტამენტის 2023 წლის 12 ივნისის №011- 2721 ბრძანებაში ცვლილების შეტანის შესახებ, ვალის მართვის დეპარტამენტის 2023 წლის 19 ივნისის №2023/011-2721/1, 10 ივლისის №2023/011-2721/2, 26 ივლისის №2023/011-2721/3 და 27 ნოემბერს №2023/011-2721/4 ქონებაზე ყადაღის დადების შესახებ აქტების გაუქმების მოთხოვნით შემოსავლების სამსახურში წარდგენილი საჩივარი, გასაჩივრების ვადის დარღვევის გამო, შემოსავლების სამსახურის 25.03.2024 წლის №6425 ბრძანებით, დარჩა განუხილველი.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 44-ე, 299-ე, 301-ე მუხლებზე და ფაქტობრივ გარემოებებზე დაყრდნობით მიიჩნია, რომ შპს მომჩივნის საჩივარი ვალის მართვის დეპარტამენტის 2023 წლის 12 ივნისის №011-2721 ბრძანებასთან ქონებაზე ყადაღის დადების შესახებ, 6 ივლისის №011-2721/1 ბრძანებასთან ვალის მართვის დეპარტამენტის 2023 წლის 12 ივნისის №011- 2721 ბრძანებაში ცვლილების შეტანის შესახებ, ვალის მართვის დეპარტამენტის 2023 წლის 19 ივნისის №2023/011-2721/1, 10 ივლისის №2023/011-2721/2, 26 ივლისის №2023/011-2721/3 და 27 ნოემბერს №2023/011-2721/4 ქონებაზე ყადაღის დადების შესახებ აქტებთან დაკავშირებით საქართველოს საგადასახადო კოდექსის 301-ე მუხლის „ე“ ქვეპუნქტის საფუძველზე უნდა დარჩეს განუხილველი.\n\n\nმომჩივნის არგუმენტაცია \nაღნიშნულთან დაკავშირებით არგუმენტი არ წარმოდგენა.\n\n\nდავების განხილვის სამსახურის რეკომენდაცია \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 301-ე მუხლის „ე“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა.\nსაგადასახადო კოდექსის 44-ე მუხლის მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nსაგადასახადო კოდექსის 299-ე მუხლის მე-4 ნაწილის თანახმად, პირს უფლება აქვს, გაასაჩივროს საგადასახადო ორგანოს გადაწყვეტილება მისი ჩაბარებიდან 30 დღის ვადაში.\nსაგადასახადო კოდექსის 299-ე მუხლის მე-10 ნაწილის შესაბამისად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nდადგენილია, რომ:\nა) ქონებაზე ყადაღის დადების შესახებ 2.06.2023 წლის №011-2721 ბრძანებას მომჩივანი გაეცნო ელექტრონულად 13.06.2023 წელს, გასაჩივრების ბოლო ვადა იყო 3.07.2023 წელი (ორშაბათი);\nბ) ქონებაზე ყადაღის დადების შესახებ 19.06.2023 წლის №2023/011-2721/1 აქტს მომჩივანი გაეცნო ელექტრონულად, გადასახადის გადამხდელის ავტორიზებული ვებგვერდის მეშვეობით 19.06.2023 წელს, გასაჩივრების ბოლო ვადა იყო 19.07.2023 წელი (ოთხშაბათი);\nგ) ქონებაზე ყადაღის დადების შესახებ 10.07.2023 წლის №2023/011-2721/2 აქტს მომჩივანი გაეცნო ელექტრონულად 10.07.2023 წელს, გასაჩივრების ბოლო ვადა იყო 31.07.2023 წელი (ორშაბათი);\nდ) ქონებაზე ყადაღის დადების შესახებ 26.07.2023 წლის №2023/011-2721/3 აქტს მომჩივანი გაეცნო ელექტრონულად 31.07.2023 წელს, გასაჩივრების ბოლო ვადა იყო 30.08.2023 წელი (ოთხშაბათი).\nაღნიშნული აქტების გაუქმების მოთხოვნით შემოსავლების სამსახურში საჩივარი წარდგენილია 11.03.2024 წელს, საგადასახადო ორგანოს გადაწყვეტილების გასაჩივრებისთვის დადგენილი 30 დღიანი ვადის დარღვევით.\nმომჩივანს არ წარმოუდგენია იმგვარი არგუმენტი/მტკიცებულება, რაც სადავო აქტების გასაჩივრებისათვის დადგენილი ვადის აღდგენის საფუძველი გახდებოდა. \nმითითებული სამართლებრივი ნორმების და ფაქტობრივი გარემოებების საფუძველზე, მხარეთა არგუმენტაციის გათვალისწინებით, ვინაიდან გასულია სადავო აქტების გასაჩივრების კანონმდებლობით დადგენილი ვადა და მოცემულ შემთხვევაში არ იკვეთება გასაჩივრებისათვის დადგენილი ვადის აღდგენის საფუძველი, საბჭომ მიიჩნია, რომ ამ ნაწილში შემოსავლების სამსახურის სადავო ბრძანება, საგადასახადო კოდექსის 301-ე მუხლის „ე“ ქვეპუნქტის საფუძველზე, საჩივრის განუხილველად დატოვების თაობაზე მართლზომიერია, არ არსებობს მისი გაუქმების და მომჩივნის მოთხოვნის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nახლად აღმოჩენილი/გამოვლენილი გარემოებების საფუძვლით დავის დაწყება\nგანუხილველობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n22\n\nდოკუმენტის დათვალიერება\n\ninfohub@rs.ge",
    "title": "Document 03057eb2-ff60-4847-a284-a863b9ac4f62"
  }
}