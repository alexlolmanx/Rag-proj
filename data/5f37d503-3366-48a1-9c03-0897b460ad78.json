{
  "id": "5f37d503-3366-48a1-9c03-0897b460ad78",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21110/2/2023\n20 ნოემბერი 2023\nდოკუმენტის #:\n21110/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n16 ნოემბერი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№21110/2/2023\n16.11. 2023\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „--------“ (ს/ნ -------------) \nმოპასუხე: საბაჟო დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 9.11.2023 წელს განიხილა და მიიღო გადაწყვეტილება შპს „--------“ -ის 19.10.2023 წელს რეგისტრირებულ საჩივარზე (რეგისტრაციის №21110/2/2023).\n\n\nდავის საგანი: \n1. საბაჟო პროცედურის პირობების დარღვევა ან სხვა ქმედება, რამაც გამოიწვია საბაჟო ზედამხედველობის ქვეშ მყოფი საქონლის ან/და სატრანსპორტო საშუალების უკანონო განკარგვა, დაკარგვა ან განადგურება;\n2. საბაჟო საწყობის საქმიანობის სანებართვო პირობების დარღვევა;\n3. იმპორტის გადასახდელების დარიცხვის მართლზომიერება.\n\n\nგასაჩივრებული გადაწყვეტილება: \n1. საბაჟო დეპარტამენტის 2023 წლის 7 აგვისტოს №-----, №-----,№-----, საბაჟო სამართალდარღვევის ოქმები;\n2. საბაჟო დეპარტამენტის 2023 წლის 7 აგვისტოს №-----,№-----,№-----, საგადასახადო მოთხოვნები;\n3. შემოსავლების სამსახურის 2.10.2023 წლის №24272 ბრძანება.\n\n\nდარიცხული თანხა: 159 105,09 ლარი. \nმათ შორის:\nდღგ საბაჟოზე - 29 379,67\nაქციზის გადასახადი საბაჟოზე - 41 566,5\nჯარიმა - 71 579,36\nსაურავი - 16 579,56\n\n\nფაქტების აღწერა \nსაბაჟო ზედამხედველობას დაქვემდებარებული საქონლის უკანონო განკარგვის გამო, გაფორმების ეკონომიკური ზონა „თბილისის“ 2023 წლის 7 აგვისტოს №-----,№-----  და №----- საბაჟო სამართალდარღვევის ოქმებით, მომჩივანს დაეკისრა საბაჟო კოდექსის 172-ე მუხლით გათვალისწინებული პასუხისმგებლობა, ხოლო საბაჟო საწყობის სანებართვო პირობების დარღვევის ფაქტზე №----- საბაჟო სამართალდარღვევის ოქმით დაეკისრა საბაჟო კოდექსის 176-ე მუხლის პირველი ნაწილით გათვალისწინებული სანქცია.\nამასთან, 2023 წლის 7 აგვისტოს გამოიცა №-----, №----- და №----- საგადასახადო მოთხოვნები, რომლებითაც მომჩივანს დაერიცხა შესაბამისი იმპორტის გადასახდელები და საურავი სულ 87 525.73 ლარის ოდენობით.\nაღნიშნული აქტები გასაჩივრდა შემოსავლების სამსახურში. შემოსავლების სამსახურის 2.10.2023 წლის №24272 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო:\nსაგადასახადო კოდექსის 301-ე მუხლის „ო“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასაჩივრებულ საგადასახადო დავალიანებაზე გაფორმდა საგადასახადო შეთანხმება. \nსაქართველოს ფინანსთა სამინისტროსთან არსებული დავების განხილვის საბჭოში 19.10.2023 წელს წარმოდგენილი საჩივრით სადავოა: შემოსავლების სამსახურის საბაჟო დეპარტამენტის 2023 წლის 7 აგვისტოს №-----, №-----,№----- საბაჟო სამართალდარღვევის ოქმები და №-----, №----- და №----- საგადასახადო მოთხოვნები.\nსაქართველოს მთავრობის 2023 წლის 23 ოქტომბრის №1902 განკარგულების საფუძველზე, სსიპ შემოსავლების სამსახურსა და მომჩივანს შორის 2023 წლის 27 ოქტომბერს გაფორმდა №----- საგადასახადო შეთანხმება, რომლის მიხედვით, 2023 წლის 22 აგვისტოს მდგომარეობით გადამხდელს პირადი აღრიცხვის ბარათებზე საგადასახადო დავალიანების თანხა, საგადასახადო კოდექსის 292-ე მუხლის მე-2 ნაწილის გათვალისწინებით, განესაზღვრა 90 000 ლარით.\nზემოაღნიშნულიდან გამომდინარე, საბჭოს მიაჩნია, რომ საგადასახადო კოდექსის 301-ე მუხლის „ო“ ქვეპუნქტის საფუძველზე, საჩივარი უნდა დარჩეს განუხილველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა: \n\n\n1. საჩივარი დარჩეს განუხილველი;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nარსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n9\n\nდოკუმენტის დათვალიერება\n\ninfohub@rs.ge",
    "title": "Document 5f37d503-3366-48a1-9c03-0897b460ad78"
  }
}