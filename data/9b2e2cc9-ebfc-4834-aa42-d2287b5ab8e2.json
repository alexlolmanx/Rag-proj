{
  "id": "9b2e2cc9-ebfc-4834-aa42-d2287b5ab8e2",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 28602\n12 დეკემბერი 2022\nდოკუმენტის #:\n28602\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n23 სექტემბერი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nდაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nვალის მართვის დეპარტამენტი, აუდიტის დეპარტამენტი\nსაკანონმდებლო ნორმა:\nსაბანკო ანგარიშზე საინკასო დავალების წარდგენა\nჩამოტვირთვა\nგაზიარება\nბრძანება N 28602\n23/09/2020\n\n\n\n\nი/მ ------------\n(მის: -------- )\n2020 წლის 27 აგვისტოს საჩივრის \nდაკმაყოფილების თაობაზე\n\n\n\n\nშემოსავლების სამსახურმა დავების განხილვის საბჭოს 2020 წლის 16 სექტემბრის სხდომაზე (ოქმი №68) განიხილა ი/მ ------ ს № 174280/21-11 საჩივარი, რომლითაც გადამხდელი ითხოვს საბანკო ანგარიშებზე კორექტირებული საინკასო დავალებების წარდგენის შესახებ ანალიტიკური დეპარტამენტის 2020 წლის 24 ივლისის №011 -2020-121274 ბრძანებით ჩამოწერილი თანხის დაბრუნებას.\n \nგადასახადის გადამხდელის პოზიცია:\nგადამხდელი საჩივარში განმარტავს, რომ სახელმწიფომ ჩაურიცხა დახმარება 300 ლარის ოდენობით, რომელიც ჩამოეწერა საინკასო დავალებით. ითხოვს ჩამოწერილი თანხის დაბრუნებას.\n \nფაქტობრივი გარემოებები:\nშემოსავლების სამსახურის გადასახადების ადმინისტრირების საინფორმაციო სისტემის მონაცემებით ი/მ ----------- ს 2016 წლის 01 იანვრის მდგომარეობით ერიცხებოდა აღიარებული საგადასახადო დავალიანება 2024.91 ლარის ოდენობით. აღნიშნულიდან გამომდინარე, საქართველოს საგადასახადო კოდექსის 243-ე მუხლის პირველი ნაწილის შესაბამისად, 2016 წლის 02 იანვარს გამოიცა №0 11-2016-000001 ბრძანება ი/მ ----------- ს საბანკო ანგარიშებზე საინკასო დავალებების წარდგენის შესახებ. აღნიშნული პერიოდიდან დღემდე, საგადასახადო კოდექსის 243-ე მუხლის მე-4 ნაწილის საფუძველზე, საგადასახადო დავალიანების შეცვლის გამო რამდენჯერმე დაკორექტირდა გადამხდელის საბანკო ანგარიშებზე წარდგენილი საინკასო დავალებები. მათ შორის, 2020 წლის 24 ივლისის №011-2020-121274 ბრძანებით დაკორექტირდა ი/მ ----------- ს საბანკო ანგარიშებზე წარდგენილი კორექტირებული საინკასო დავალებები, რომლის საფუძველზე 2020 წლის 27 აგვისტოს სს ------------ ბანკიდან ბიუჯეტში გადმოირიცხა 300 ლარი.\nამასთან, საქართველოს ოკუპირებული ტერიტორიებიდან დევნილთა, შრომის, ჯანმრთელობისა და სოციალური დაცვის სამინისტროს მიერ მოწოდებული სიების საფუძველზე გამოიცა შემოსავლების სამსახურის უფროსის 2020 წლის 25 მაისის №13722 ბრძანება, რომლითაც დაევალა სს ----- ბანკს ი/მ ------ ს საბანკო ანგარიშებზე წარდგენილი საინკასო დავალებები გაავრცელოს მის საბანკო ანგარიშზე/ანგარიშებზე არსებული თანხიდან თვეში მხოლოდ 300 ლარის ოდენობის ზემოთ არსებულ ფულად სახსრებზე.\n\n\nშემოსავლების სამსახურმა განიხილა აღნიშნული საჩივარი და მიიჩნია, რომ საჩივარი უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, შემოსავლების სამსახურს უფლება აქვს, მომჩივნის დაუსწრებლად განიხილოს საჩივარი, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 238-ე მუხლის პირველი ნაწილის „ე“ ქვეპუნქტის თანახმად, საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად განახორციელოს გადასახადის გადამხდელის საბანკო ანგარიშებზე საინკასო დავალების წარდგენა.\nსაქართველოს საგადასახადო კოდექსის 243-ე მუხლის პირველი ნაწილის თანახმად, ამ კოდექსით გათვალისწინებულ შემთხვევებში საგადასახადო ორგანოს უფლება აქვს, აღიარებული საგადასახადო დავალიანების ფარგლებში პირის საბანკო ანგარიშებიდან (გარდა საანაბრო (ვადიანი) ანგარიშისა) საინკასო დავალებით ჩამოწეროს გადასახადის, საურავისა და ჯარიმის თანხები და ჩარიცხოს ისინი შესაბამის ბიუჯეტში.\nსაქართველოს ფინანსთა მინისტრის 2010 წლის 31 დეკემბრის №994 ბრძანებით დამტკიცებული „მიმდინარე კონტროლის პროცედურების ჩატარების, სასაქონლო-მატერიალური ფასეულობათა ჩამოწერის, აღიარებული საგადასახადო დავალიანების დაფარვის, საგადასახადო დავალიანების გადახდევინების უზრუნველყოფის ღონისძიებების განხორციელების, სამართალდარღვევათა საქმისწარმოების წესის“ 57-ე მუხლის 21 პუნქტის „ბ“ ქვეპუნქტის თანახმად, შემოსავლების სამსახურის უფროსი უფლებამოსილია მიიღოს გადაწყვეტილება ფიზიკური პირის მოთხოვნის შემთხვევაში, საინკასო დავალება გავრცელდეს, მის საბანკო ანგარიშზე/ანგარიშებზე არსებული თანხიდან, თვეში მხოლოდ 300 ლარის ოდენობის ზემოთ არსებულ ფულად სახსრებზე.\nშემოსავლების სამსახური ყურადღებას ამახვილებს იმ გარემოებაზე, რომ პანდემიის გამო შემოსავლების დაკარგვით გამოწვეული პრობლემების დაძლევისა და კრიზისის შედეგად მიყენებული ზიანის შემსუბუქების მიზნით გაცემული კომპენსაციების მიღების მიზნით, საქართველოს ჯანდაცვის სამინისტროდან მიღებული სიების საფუძველზე გამოიცა შემოსავლების სამსახურის უფროსის 2020 წლის 25 მაისის №13722 ბრძანება, რომლის მიხედვით დაევალა სს ----- ბანკს შემოსავლების სამსახურის მიერ ამ ბრძანების დანართ №1-ში მითითებული პირების (მათ შორის, ი/მ ----------- ს) საბანკო ანგარიშებზე წარდგენილი საინკასო დავალებები გაავრცელოს მათ საბანკო ანგარიშზე/ანგარიშებზე არსებული თანხიდან, თვეში მხოლოდ 300 ლარის ოდენობის ზემოთ არსებულ ფულად სახსრებზე.\nშემოსავლების სამსახური მიუთითებს, რომ ვინაიდან საქართველოს ჯანდაცვის სამინისტროდან მიღებულ სიებში დაფიქსირებული იყო ი/მ ----------- ს მონაცემები, აღნიშნული უნდა ჩაითვალოს საქართველოს ფინანსთა მინისტრის 2010 წლის 31 დეკემბრის №994 ბრძანებით დამტკიცებული „მიმდინარე კონტროლის პროცედურების ჩატარების, სასაქონლო- მატერიალური ფასეულობათა ჩამოწერის, აღიარებული საგადასახადო დავალიანების დაფარვის, საგადასახადო დავალიანების გადახდევინების უზრუნველყოფის ღონისძიებების განხორციელების, სამართალდარღვევათა საქმისწარმოების წესის“ 57-ე მუხლის 21  პუნქტის „ბ“ ქვეპუნქტის თანახმად, გადასახადის გადამხდელის მოთხოვნად.\nზემოაღნიშნულის გათვალისწინებით, შემოსავლების სამსახურმა მიიჩნია, რომ კორექტირებული საინკასო დავალებების წარდგენის შესახებ ანალიტიკური დეპარტამენტის 2020 წლის 24 ივლისის №011-2020-121274 ბრძანების  საფუძველზე  ი/მ ----------- ს საბანკო ანგარიშებიდან თანხის ჩამოწერა არამართლზომიერია და უნდა დაევალოს აუდიტის დეპარტამენტს, უზრუნველყოს გადამხდელისათვის საინკასო დავალებით არამართლზომიერად ჩამოწერილი თანხის დაბრუნება.\n \nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n  \n1. ი/მ ----------- ს  საჩივარი დაკმაყოფილდეს;\n2. საინკასო დავალებების წარდგენის შესახებ ანალიტიკური დეპარტამენტის 2020 წლის 24 ივლისის №011-2020-121274 ბრძანების საფუძველზე ი/მ ----ს საბანკო ანგარიშებიდან თანხის ჩამოწერა ჩაითვალოს არამართლზომიერად და დაევალოს აუდიტის დეპარტამენტს, უზრუნველყოს გადამხდელისათვის საინკასო დავალებით არამართლზომიერად ჩამოწერილი თანხის დაბრუნება;\n3. გადაწყვეტილება  შეიძლება  გასაჩივრდეს  საქართველოს  ფინანსთა  სამინისტროსთან  არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან სასამართლოში (მის. ქ. ქუთაისი, ვიქტორ კუპრაძის №11), საქართველოს საგადასახადო კოდექსის XIV კარით დადგენილი წესით, ამ გადაწყვეტილების ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nუზრუნველყოფის ღონისძიებები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n41\n\nდოკუმენტის დათვალიერება\n\ninfohub@rs.ge",
    "title": "Document 9b2e2cc9-ebfc-4834-aa42-d2287b5ab8e2"
  }
}