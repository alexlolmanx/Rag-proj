{
  "id": "bcb79171-23fd-4f23-ae45-928f17fa9d9c",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №23169/2/2024\n04 ოქტომბერი 2024\nდოკუმენტის #:\n23169/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n02 ოქტომბერი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№ 23169/2/2024\n02 ოქტომბერი 2024\n﻿გ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს„----------“ (ს/ნ ----------) \nმოპასუხე: აუდიტის დეპარტამენტი \n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 11.07.2024 წელს განიხილა და მიიღო გადაწყვეტილება შპს--------1.06.2024 წელს რეგისტრირებულ საჩივარზე (რეგისტრაციის №23169/2/2024).\n\n\nდავის საგანი:\nშემოსავლების სამსახურის 20.12.2023 წლის №32089 ბრძანების აღსრულების შედეგები.\n\n\nგასაჩივრებული გადაწყვეტილება:\n1. აუდიტის დეპარტამენტის 4.03.2024 წლის №002-30 საგადასახადო მოთხოვნა;\n2. შემოსავლების სამსახურის 19.04.2024 წლის №9080 ბრძანება.\n\n\nდარიცხული თანხა: 2 632 603.01 ლარი.\nმათ შორის:\nმოგების გადასახადი - 1 314 566\nჯარიმა - 657 283\nსაურავი - 660 754.01\n\n\nფაქტების აღწერა/დარიცხვის საფუძვლები\nკომპანია საქმიანობაა, როგორც იჯარით აღებული გემების ექსპლუატაცია, ასევე მათ შეკეთებარემონტი. \nაუდიტის დეპარტამენტის 11.01.2023 წლის №186 ბრძანების საფუძველზე ჩატარდა კომპანიის საქმიანობის კამერალური საგადასახადო შემოწმება. შესამოწმებელ პერიოდად განისაზღვრა 1.01.2020 წლიდან 1.12.2022 წლამდე საანგარიშო პერიოდები. შემოწმების შედეგები აისახა 21.09.2023 წლის საგადასახადო შემოწმების აქტში, საიდანაც სადავო საკითხებზე ირკვევა შემდეგი:\nკომპანია წარმოადგენს საზღვაო კომპანიას, რომელიც ეწევა როგორც იჯარით აღებული გემების ექსპლუატაციას, ასევე მათ შეკეთება-რემონტს. კომპანია სპეციალიზირებულია საქონლის საზღვაო ტრანსპორტირებაში, ამასთან სთავაზობს გემების შეკეთების მომსახურებას სხვადასხვა გემთმშენებლობებს. კომპანიას არ ყავს დაქირავებული თანამშრომლები. საერთაშორისო გადაზიდვის მომსახურებას ახორციელებს დაქირავებული ეკიპაჟის მეშვეობით. გარდა ეკიპაჟის მომსახურებისა, გადაზიდვების ხარჯში შედის გემების შეკეთება-რემონტი, პორტში დგომის საფასური, ბუქსირება დატვირთვის/ჩამოტვირთვის მომსახურება და სხვა, გემის ექსპლუატაციასთან დაკავშირებული მომსახურებები, რაზეც გადამხდელს აქვს შესაბამისი პირველადი დოკუმენტაცია.\nგარდა აღნიშნულისა კომპანიას უფიქსირდება ხარჯი ე.წ. „--------“ რაც წარმოადგენს კაპიტნისთვის ბორტზე გადაცემულ ნაღდ ფულს გაუთვალისწინებელი საჭიროებებისათვის. რეისის ბოლოს კაპიტანი ვალდებულია დამქირავებელს წარუდგინოს დეტალური ხარჯთაღრიცხვა მისთვის გადაცემული თანხის ხარჯვისა და მიზნობრიობის შესახებ. გადამხდელის მიერ წარდგენილი დოკუმენტების, საბანკო ამონაწერების და საბუღალტრო პროგრამის ანალიზის შედეგად გამოვლინდა, რომ ხშირ შემთხვევებში კაპიტნისთვის ხელზე გადაცემული ნაღდი ფული თითქმის უტოლდება ან აჭარბებს ეკიპაჟის დაქირავების ხარჯს. ამასთან, გადამხდელს არ გააჩნია არანაირი დამატებითი დოკუმენტი აღნიშნული თანხის მიზნობრიობის და ხარჯვის შესახებ. \nშედეგად, შემოწმების მიერ საქართველოს საგადასახადო კოდექსის 982 მუხლის თანახმად ე.წ. „-----------“ თანხები დაიბეგრა მოგების გადასახადით. შესაბამისად, გადამხდელს დაერიცხა მოგების გადასახადი და დაეკისრა ჯარიმა საგადასახადო კოდექსის 275-ე მუხლით.\nშემოსავლების სამსახურის გადასახადების ადმინისტრირების საინფორმაციო სისტემის, გადამხდელის მიერ წარდგენილი დოკუმენტების, საბანკო ამონაწერების და საბუღალტრო პროგრამის ანალიზის შედეგად გამოვლინდა რომ გადამხდელს გაცემული აქვს სესხი არარეზიდენტზე, რომელიც არ აქვს დაბეგრილი მოგების გადასახადით. შემოწმების შედეგად საგადასახადო კოდექსის 982 მუხლით არარეზიდენტზე გაცემული სესხის თანხები დაიბეგრა მოგების გადასახადით. შესაბამისად, გადამხდელს დაერიცხა მოგების გადასახადი და დაეკისრა ჯარიმა საგადასახადო კოდექსის 275-ე მუხლით.\nშემოწმების აქტის საფუძველზე გამოიცა 27.09.2023 წლის №23702 ბრძანება და 28.09.2023 წლის №002- 216 საგადასახადო მოთხოვნა.\nაღნიშნული აქტები 29.10.2023 წელს გასაჩივრდა შემოსავლების სამსახურში, რომლის 20.12.2023 წლის №32089 ბრძანებით საჩივარი დაკმაყოფილდა ნაწილობრივ:\n პირველ სადავო საკითხთან („----------“ თანხების არაეკონომიკურ ხარჯად მიჩნევა და მოგების გადასახადით დაბეგვრასთან) დაკავშირებით: \nა) გადასახადის გადამხდელს მიეცა წინადადება ბრძანების ჩაბარებიდან 15 კალენდარული დღის ვადაში, აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nბ) ბრძანებით განსაზღვრულ ვადაში მტკიცებულებების წარდგენის შემთხვევაში, აუდიტის დეპარტამენტს დაევალა შეისწავლოს წარდგენილი მასალები და შესწავლის შედეგების გათვალისწინებით, სათანადო საფუძვლების არსებობის შემთხვევაში განახორციელოს საგადასახადო ვალდებულებების კორექტირება (შემცირება);\nგ) ბრძანებით განსაზღვრულ ვადაში მტკიცებულებების წარმოუდგენლობის შემთხვევაში, აუდიტის დეპარტამენტს დაევალა იმსჯელოს საქართველოს საგადასახადო კოდექსის 73-ე მუხლის მე-5 ნაწილის შესაბამისად, არაპირდაპირი მეთოდის გამოყენებით საგადასახადო ვალდებულებების განსაზღვრის თაობაზე და შესწავლის შედეგების გათვალისწინებით, სათანადო საფუძვლების არსებობის შემთხვევაში განახორციელოს საგადასახადო ვალდებულებების კორექტირება (შემცირება);\nდანარჩენ ნაწილში საჩივარი არ დაკმაყოფილდა.\nშემოსავლების სამსახურის 20.12.2023 წლის №32089 ბრძანება არ გასაჩივრებულა.\nაღნიშნული ბრძანების აღსრულების მიზნით აუდიტის დეპარტამენტის მიერ გამოიცა 21.02.2024 წლის დასკვნა, რომლის თანახმად დარიცხული თანხები არ შემცირდა. დასკვნის საფუძველზე გამოიცა აუდიტის დეპარტამენტის 4.03.2024 წლის №4766 ბრძანება და ამავე თარიღის №002-30 კორექტირებული საგადასახადო მოთხოვნა.\nაღნიშნული აქტები 2.04.2024 წელს გასაჩივრდა შემოსავლების სამსახურში, რომლის 19.04.2024 წლის №9080 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს, საგადასახადო კოდექსის 302-ე მუხლის მე-6 ნაწილზე, 304-ე მუხლის 21 ნაწილზე.\nდადგენილია, რომ აუდიტის დეპარტამენტმა გამოსცა დასკვნა საგადასახადო შემოწმების შედეგების გადაანგარიშებაზე, რომლითაც დარიცხული თანხები დარჩა უცვლელი, ვინაიდან გადასახადის გადამხდელს არ წარუდგენია, სრულყოფილი ინფორმაცია „---------“ თანხების ხარჯვის და მიზნობრიობის შესახებ. ამასთან, შემოსავლების სამსახური მიუთითებს საჩივრის ზეპირ განხილვაზე აუდიტის დეპარტამენტის წარმომადგენლის განმარტებაზე, რომლის მიხედვით, აღნიშნული ხარჯები არ წარმოადგენდა ძირითადი კონტრაქტის ნაწილს და არ არსებობს ხელშეკრულება „-----------“ მომსახურებასთან დაკავშირებით. ასევე, ძირითადი კონტრაქტის საგნის ღირებულებას აღემატება „----------“-ის ღირებულება. გარდა ამისა, გადასახადის გადამხდელს დასაბეგრი თანხის გაცემა და დეკლარირება, მ.შ. დივიდენდის, არ უფიქსირდება. შემოსავლების სამსახური აღნიშნავს, რომ გადასახადის გადამხდელის საჩივარში გამოთქმული პრეტენზიები საფუძველს მოკლებულია.\nგადასახადის გადამხდელი საჩივარში ვერ უთითებს იმ ფაქტობრივ და სამართლებრივ გარემოებებს, თუ რა ნაწილში არ განხორციელდა შემოსავლების სამსახურის ბრძანების აღსრულება. ამასთან, სადავო გარემოებად მითითებული აქვს ისეთი ფაქტობრივი გარემოებები, რაც გადაწყვეტილებით არ დაკმაყოფილდა და შესაბამისად, არ ყოფილა დავალებული შესასრულებლად აუდიტის დეპარტამენტისთვის.\nსაქმეზე არსებული მტკიცებულებების, აუდიტის დეპარტამენტის დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს საჩივრის დაკმაყოფილების საფუძველი.\n\n\nმომჩივნის არგუმენტაცია\nკომპანიას გარკვეულ საანგარიშო პერიოდებში გაწეული აქვს ხარჯები, რომელიც დაკავშირებულია კომპანიის ეკონომიკურ საქმიანობასთან, ამასთან დაკავშირებით არსებობს ხარჯის დამადასტურებელი დოკუმენტაცია. \nშემმოწმებლის პოზიციას არ ეთანხმება და მიაჩნია, რომ აღნიშნული დარიცხვა არამართებულია შემდეგ გარემოებათა გამო:\nკომპანიას უფიქსირდება „----------“ ხარჯები, რომლებსაც დამკვეთებისთვის გარკვეული სახის ანგარიშის წარდგენის შემდეგ ანაზღაურებს დამკვეთი. აღნიშნული ხარჯის გამწევს წარმოადგენს დამკვეთი და არა შპს „----------“. შემოსავლების სამსახურის მოთხოვნის საფუძველზე წარადგინა აბსოლუტურად ყველა ინვოისი, სადაც ფიქსირდება „-----------“-სთვის გათვალისწინებული თანხების მოთხოვნა და ასევე, „------------“ თანხების დეტალური ჩაშლა, თუმცა შემოსავლების სამსახურის მიერ აღნიშნული დოკუმენტების გათვალისწინება არ მოხდა და არც იმ მიზეზები გაუცვნიათ, რატომაც არ გაითვალისწინეს მიწოდებული დოკუმენტაცია. ხაზგასასმელი ის ფაქტი, რომ აბსოლუტურად ყველა დოკუმენტის მიწოდება მოხდა ყველა აუდირებულ წელიწადზე რაც მოითხოვა შემოსავლების სამსახურმა, გაუგებარია ის მიზეზები თუ რატომ აღმოჩნდა არასაკმარისი ეს ინფორმაცია, როდესაც სწორედ აღნიშნულ დოკუმენტებს ითხოვდა შემოსავლების სამსახური. \nრაც შეეხება მე-2 საკითხს, კომპანიას ახლად აღმოჩენილმა გარემოებებმა შესაძლოა, შეცვალოს ამ საკითხში მოცემული დარიცხვის საფუძველი. ითხოვს დამატებით შესწავლილ იქნას აღნიშნული საკითხები.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nშემოსავლების სამსახურის 20.12.2023 წლის №32089 ბრძანებით საჩივარი დაკმაყოფილდა ნაწილობრივ:\nპირველ სადავო საკითხთან („----------“ თანხების არაეკონომიკურ ხარჯად მიჩნევა და მოგების გადასახადით დაბეგვრასთან) დაკავშირებით:\nა) გადასახადის გადამხდელს მიეცა წინადადება ბრძანების ჩაბარებიდან 15 კალენდარული დღის ვადაში, აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nბ) ბრძანებით განსაზღვრულ ვადაში მტკიცებულებების წარდგენის შემთხვევაში, აუდიტის დეპარტამენტს დაევალა შეისწავლოს წარდგენილი მასალები და შესწავლის შედეგების გათვალისწინებით, სათანადო საფუძვლების არსებობის შემთხვევაში განახორციელოს საგადასახადო ვალდებულებების კორექტირება (შემცირება);\nგ) ბრძანებით განსაზღვრულ ვადაში მტკიცებულებების წარმოუდგენლობის შემთხვევაში, აუდიტის დეპარტამენტს დაევალა იმსჯელოს საქართველოს საგადასახადო კოდექსის 73-ე მუხლის მე-5 ნაწილის შესაბამისად, არაპირდაპირი მეთოდის გამოყენებით საგადასახადო ვალდებულებების განსაზღვრის თაობაზე და შესწავლის შედეგების გათვალისწინებით, სათანადო საფუძვლების არსებობის შემთხვევაში განახორციელოს საგადასახადო ვალდებულებების კორექტირება (შემცირება).\nაღნიშნული ბრძანების აღსრულების მიზნით აუდიტის დეპარტამენტის 21.02.2024 წლის დასკვნით: კომპანიის მიერ გადაანგარიშებისთვის არ იქნა წარდგენილი სრულყოფილი ინფორმაცია „----------“ თანხების ხარჯვის და მიზნობრიობის შესახებ. შედეგად დარიცხული თანხები არ დაექვემდებარა შემცირებას.\nმომჩივანი განმარტავს, რომ კომპანიას უფიქსირდება „------------“ ხარჯები, რომლებსაც დამკვეთებისთვის გარკვეული სახის ანგარიშის წარდგენის შემდეგ ანაზღაურებს დამკვეთი. აღნიშნული ხარჯის გამწევს წარმოადგენს დამკვეთი და არა შპს „----------“. შემოსავლების სამსახურის მოთხოვნის საფუძველზე წარადგინა აბსოლუტურად ყველა ინვოისი, სადაც ფიქსირდება „------------“-სთვის გათვალისწინებული თანხების მოთხოვნა და ასევე, „------------“ თანხების დეტალური ჩაშლა.\nაუდიტის დეპარტამენტის წარმომადგენლების განმარტებით, არ იქნა წარდგენილი სრულყოფილი ინფორმაცია „-----------“ თანხების ხარჯვის და მიზნობრიობის შესახებ.\nამასთან, მომჩივანს სადავო გარემოებად მითითებული აქვს ისეთი ფაქტობრივი გარემოებები, რაც შემოსავლების სამსახურის ხსენებული ბრძანებით არ დაკმაყოფილდა და შესაბამისად, არ ყოფილა დავალებული შესასრულებლად აუდიტის დეპარტამენტისთვის.\nაღნიშნული გარემოებებიდან გამომდინარე, საბჭოს მიაჩნია, რომ შემოსავლების სამსახურის 20.12.2023 წლის №32089 ბრძანება აუდიტის დეპარტამენტის მიერ აღსრულებულია მიღებული გადაწყვეტილების შესაბამისად და არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nარაპირდაპირი მეთოდის გამოყენების საფუძვლები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n27\n\nდოკუმენტის დათვალიერება\n\ninfohub@rs.ge",
    "title": "Document bcb79171-23fd-4f23-ae45-928f17fa9d9c"
  }
}