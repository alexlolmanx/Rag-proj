{
  "id": "fb3e560d-dac5-4813-93cf-a9436a2bebc2",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 16698\n11 ივლისი 2023\nდოკუმენტის #:\n16698\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n10 ივლისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nგანუხლველად დარჩა\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nგადასახადის გადამხდელის წარმომადგენელი, საჩივრის განხილვაზე უარის თქმა\nჩამოტვირთვა\nგაზიარება\nბრძანება N 16698\n10.07.2023\n\n\n\n\nშპს „--------“ (ს/ნ -------) \n(მის: ქ. ---------) \n2023 წლის 20 ივნისის საჩივრის \nგანუხილველად დატოვების თაობაზე\n\n\n\n\nშემოსავლების სამსახურმა გადაამოწმა შპს „-------“ (ს/ნ -------) №105526/21-10-21 საჩივრის დასაშვებობის საკითხი, რომელიც ეხება ფ/პ ----------ის (დოკ.№ -------) მიმართ შედგენილ საბაჟო დეპარტამენტის 2023 წლის 10 ივნისის №EL212595 საბაჟო სამართალდარღვევის ოქმს.\n\n\n\n\nშემოსავლების სამსახურმა მიიჩნია, რომ საჩივარი უნდა დარჩეს განუხილველი შემდეგ გარემოებათა გამო: \nსაქართველოს საბაჟო კოდექსის 33-ე მუხლის მე-2 ნაწილი ადგენს, რომ საქართველოს ფინანსთა სამინისტროს სისტემაში საბაჟო დავა განიხილება საქართველოს საგადასახადო კოდექსის შესაბამისად საგადასახადო დავის განხილვისთვის დადგენილი წესით, თუ ამ კოდექსით სხვა რამ არ არის გათვალისწინებული. \nსაქართველოს საგადასახადო კოდექსის 37-ე მუხლის შესაბამისად, საწარმოს/ორგანიზაციის უფლებამოსილი წარმომადგენელი მოქმედებს ამ საწარმოს/ორგანიზაციის მიერ გაცემული მინდობილობის საფუძველზე, ასეთი მინდობილობით განსაზღვრული უფლებამოსილების ფარგლებში. \nამავე კოდექსის მე-300 მუხლის პირველი ნაწილის „ი“ ქვეპუნქტის თანახმად, დავის განმხილველი ორგანო საჩივარს წარმოებაში არ იღებს, თუ საჩივარი წარმომადგენლის მიერ არის წარდგენილი და მას არ ერთვის წარმომადგენლობის უფლებამოსილების დამადასტურებელი დოკუმენტი. \nამავე მუხლის მე-2 ნაწილის მიხედვით, თუ საჩივარი არ აკმაყოფილებს პროცედურულ მოთხოვნებს, მომჩივანს წერილობით ეცნობება ამის შესახებ და მიეცემა არანაკლებ 5 დღე საჩივარში არსებული ხარვეზის გამოსასწორებლად. დავის განმხილველ ორგანოს უფლება აქვს, მომჩივნის მოტივირებული მოთხოვნის შემთხვევაში გააგრძელოს ხარვეზის გამოსასწორებლად მიცემული ვადა. \nსაქართველოს საგადასახადო კოდექსის 301-ე მუხლის „გ“ და „ვ“ ქვეპუნქტების მიხედვით, დავის განმხილველი ორგანო საჩივარს არ განიხილავს, თუ: \n საჩივარი წარმოდგენილია არაუფლებამოსილი პირის მიერ; \n საჩივარი არ აკმაყოფილებს პროცედურულ მოთხოვნებს და მომჩივანმა ხარვეზი არ გამოასწორა დავის განმხილველი ორგანოს მიერ დადგენილ ვადაში.\n2023 წლის 10 ივნისის №EL212595 საბაჟო სამართალდარღვევის ოქმი შედგენილია ფ/პ --------ის (დოკ.№ ------) მიმართ, თუმცა საჩივარს არ ერთვის ფიზიკური პირის მიერ გაცემული მინდობილობა. \nხარვეზის აღმოფხვრის მიზნით, შემოსავლების სამსახურის 2023 წლის 21 ივნისს №21-04/50678 წერილით შპს „--------“ (ს/ნ ------) მიეცა რეკომენდაცია, ამ წერილის ჩაბარებიდან 7 კალენდარული დღის ვადაში საჩივარი შესაბამისობაში მოეყვანა საქართველოს საგადასახადო კოდექსის მე-300 მუხლით გათვალისწინებულ მოთხოვნებთან.\nხარვეზის დადგენის შესახებ შემოსავლების სამსახურის 2023 წლის 21 ივნისს №21-04/50678 წერილი შპს „-------“ (ს/ნ -------) გაეგზავნა შემოსავლების სამსახურის გადასახადების ადმინისტრირების საინფორმაციო სისტემის მეშვეობით, რომელსაც გაეცნო 2023 წლის 23 ივნისს და ჩაითვალა ჩაბარებულად. ამდენად, ხარვეზის გამოსწორების ბოლო ვადა იყო 2023 წლის 30 ივნისი, თუმცა ხარვეზი, რომელიც საჩივრის არსებითად განხილვის შემაფერხებელ გარემოებას წარმოადგენს, მომჩივანს არ გამოუსწორებია და არც ხარვეზის გამოსასწორებლად მიცემული ვადის გაგრძელება მოუთხოვია. \nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სახეზეა საქართველოს საგადასახადო კოდექსის 301-ე მუხლის „გ“ და „ვ“ ქვეპუნქტებით გათვალისწინებული საჩივრის განუხილველად დატოვების საფუძვლები.\n\n\nსაქართველოს საგადასახადო კოდექსის 301-ე და 304-ე მუხლების საფუძველზე, \n\n\nვ ბ რ ძ ა ნ ე ბ: \n\n\n1. შპს „-------“ (ს/ნ -------) საჩივარი დარჩეს განუხილველი; \n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: თბილისი, ვახტანგ გორგასლის ქ. №16) ან თბილისის საქალაქო სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგანუხილველობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n14\n\nდოკუმენტის დათვალიერება\n\ninfohub@rs.ge",
    "title": "Document fb3e560d-dac5-4813-93cf-a9436a2bebc2"
  }
}