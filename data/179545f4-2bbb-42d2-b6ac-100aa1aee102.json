{
  "id": "179545f4-2bbb-42d2-b6ac-100aa1aee102",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21011/2/2023\n12 თებერვალი 2024\nდოკუმენტის #:\n21011/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n09 თებერვალი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nმიმოწერა გადასახადის გადამხდელთან, საგადასახადო დავის დაწყება, საჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№21011/2/2023 \n09 თებერვალი 2024 \n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: ი/მ --- (ს/ნ---)\nმოპასუხე: აუდიტის დეპარტამენტი \n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 8.12.2023 წელს განიხილა და მიიღო გადაწყვეტილება ი/მ ---ის 9.10.2023 წელს რეგისტრირებულ საჩივარზე (რეგისტრაციის №21011/2/2023).\n\n\nდავის საგანი: \n1. საშემოსავლო გადასახადის ნაწილში განსაზღვრული საგადასახადო ვალდებულებები;\n2. დღგ-ის ნაწილში განსაზღვრული საგადასახადო ვალდებულებები;\n3. ქონების გადასახადში განსაზღვრული საგადასახადო ვალდებულება.\n\n\nგასაჩივრებული გადაწყვეტილება: \n1. აუდიტის დეპარტამენტის 5.07.2023 წლის №006-328 საგადასახადო მოთხოვნა;\n2.შემოსავლების სამსახურის 12.09.2023 წლის №22166 ბრძანება.\n\n\nდარიცხული თანხა: 124 179 ლარი. \nმათ შორის: \nგადასახადი - 64 781 \nდღგ - 29 980 \nმიწის გადასახადი (სასოფლო) – (-129) \nსაშემოსავლო გადასახადი - 33 236 \nქონების გადასახადი - 1 694 \nჯარიმა - 32 404 \nსაურავი - 26 994 \n\n\nპროცედურული გარემოებები \nგადასახადის გადამხდელის ძირითად საქმიანობას წარმოადგენს სატრანსპორტო მომსახურება, ხოლო 2022 წლიდან დამატებით ახორციელებს სამედიცინო საქმიანობას (სტომატოლოგია). შემოსავლების სამსახურის აუდიტის დეპარტამენტის მიერ ჩატარდა მომჩივნის საქმიანობის 1.01.2020 წლიდან 1.02.2023 წლამდე პერიოდის საგადასახადო შემოწმება. შემოწმების შედეგები აისახა  2023 წლის 27 ივნისის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 5.07.2023 წლის №15995 ბრძანება და №006-328 საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურის 12.09.2023 წლის №22166 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nდავების განხილვის საბჭო მხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო: \nსაგადასახადო კოდექსის 301-ე მუხლის „ე“ ქვეპუნქტის თანახმად: დავის განმხილველი ორგანო საჩივარს არ განიხილავს თუ გასულია საჩივრის წარდგენის ვადა. საგადასახადო კოდექსის 305-ე მუხლის პირველი ნაწილის თანახმად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გადაწყვეტილება მისი ჩაბარებიდან 20 დღის ვადაში გაასაჩივროს დავების განხილვის საბჭოში. \nსაგადასახადო კოდექსის 44-ე მუხლის მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე. \nსაგადასახადო კოდექსის 299-ე მუხლის მე-10 ნაწილის შესაბამისად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული. \nშემოსავლების სამსახურის 16.10.2023 წლის №104050-21-04 წერილის მიხედვით, შემოსავლების სამსახურის 12.09.2023 წლის №22166 ბრძანება გაგზავნილია გადამხდელის ავტორიზებული მომხმარებლის გვერდზე 12.09.2023 წელს და გაცნობა ფიქსირდება იმავე დღეს 12.09.2023 წელს. საჩივარი წარმოდგენილია ელექტრონულად 9.10.2023 წელს. განხორციელდა სატელეფონო ზარი საჩივარში მითითებულ ტელეფონზე და შედგა კომუნიკაცია კომპანიის წარმომადგენელთან (როგორც მან აღნიშნა), რომელსაც განემარტა დადგენილი ხარვეზის თაობაზე, ამასთან, ეცნობა შემოსავლების სამსახურის სადავო ბრძანების გასაჩივრების კანონმდებლობით დადგენილი ვადის დარღვევის შესახებ და ეთხოვა აღნიშნულზე არგუმენტების წარმოდგენა. გადასახადის გადამხდელს გასაჩივრებულ დოკუმენტზე ვადის დარღვევის თაობაზე მტკიცებულება/არგუმენტები არ წარმოუდგენია, მაგრამ ვინაიდან საუბარში აღნიშნა საჩივრის გამოგზავნისას ტექნიკურ მიზეზებზე (ატვირთა, მაგრამ არ გამოიგზავნა), შემოსავლების სამსახურის საინფორმაციო ტექნოლოგიების ცენტრს, 2023 წლის 19 ოქტომბრის №105601-03 წერილით, ეთხოვა ინფორმაციის წარმოდგენა გადასახადის გადამხდელის მიერ, 2023 წლის 12 სექტემბრიდან 9 ოქტომბრამდე პერიოდში, საჩივრის რეგისტრაციის ან/და რეგისტრაციის მცდელობის შესახებ, ასევე ამავე პერიოდში შემოსავლების სამსახურის ერთიან ელექტრონულ ბაზაში, საჩივრის რეგისტრაციის პროცესში, შეფერხების არსებობის შესახებ. \nშემოსავლების სამსახურის საინფორმაციო ტექნოლოგიების ცენტრის 6.11.2023 წლის №112337-21-08 წერილით წარმოდგენილ ინფორმაციაში აღნიშნულია, რომ 2023 წლის 12 სექტემბრიდან 9 ოქტომბრამდე პერიოდში ელექტრონული საჩივრის რეგისტრაციის სისტემაში ხარვეზი არ დაფიქსირებულა, გადასახადის გადამხდელის მიერ აღნიშნულ პერიოდში საჩივრის გადმოგზავნის მცდელობა არ ფიქსირდება და საჩივარი №21011/2/2023 გადასახადის გადამხდელის მიერ გამოგზავნილია 9.10.2023 წელს. \nვინაიდან, შემოსავლების სამსახურის სადავო 12.09.2023 წლის №22166 ბრძანებას გადასახადის გადამხდელი გაეცნო ელექტრონულად 2023 წლის 12 სექტემბერს, გასაჩივრების ბოლო დღე იყო 2023 წლის 2 ოქტომბერი (ორშაბათი), საჩივარი წარმოდგენილია ელექტრონულად 2023 წლის 9 ოქტომბერს, სადავო აქტის გასაჩივრებისათვის საგადასახადო კანონმდებლობით დადგენილი 20 დღიანი ვადის დარღვევით, საბჭო მიიჩნევს, რომ საჩივარი ექვემდებარება განუხილველად დატოვებას საგადასახადო კოდექსის 301-ე მუხლის „ე“ ქვეპუნქტის საფუძველზე. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა: \n\n\n1. საჩივარი დარჩეს განუხილველი; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nგასულია საჩივრის წარდგენის ვადა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n35\n\nდოკუმენტის დათვალიერება\n\ninfohub@rs.ge",
    "title": "Document 179545f4-2bbb-42d2-b6ac-100aa1aee102"
  }
}