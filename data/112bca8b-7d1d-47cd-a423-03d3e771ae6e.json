{
  "id": "112bca8b-7d1d-47cd-a423-03d3e771ae6e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 23727\n30 ოქტომბერი 2025\nდოკუმენტის #:\n23727\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n28 ოქტომბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nდღგ-ის თანხის დაბრუნება\nჩამოტვირთვა\nგაზიარება\nN 23727\n28 ოქტომბერი 2025\n\n\n\n\nბ რ ძ ა ნ ე ბ ა \n\n\n\n\nი/მ ---------------ის (ს/ნ ----------------) \n(მის.: -------------------------------------) \n2025 წლის 16 სექტემბრის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2025 წლის 17 ოქტომბრის სხდომაზე (ოქმი №89) განიხილა ი/მ ---------------ის (ს/ნ ----------------) №-----/21 საჩივარი, რომლითაც გადასახადის გადამხდელი არ ეთანხმება შემოსავლების სამსახურის მომსახურების დეპარტამენტის 2025 წლის 11 სექტემბრის ID:------ გადაწყვეტილებას.\n\n\nგადასახადის გადამხდელის პოზიცია: \nგადამხდელი წარმოდგენილ საჩივარში არ ეთანხმება მომსახურების დეპარტამენტის 2025 წლის 11 სექტემბრის ID:-----გადაწყვეტილებას. თვლის რომ გრანტის ხელშეკრულების საფუძველზე გადახდილი დღგ-ის თანხის პირადი აღრიცხვის ბარათზე ასახვაზე უარი ეთქვა არასწორად.\n\n\nფაქტობრივი გარემოებები: \nმომსახურების დეპარტამენტის მიერ წარმოდგენილი ინფორმაციის თანახმად, ი/მ --------ის (სნ ----------) მიერ 2025 წლის 20 აგვისტოს ID:------ და 2025 წლის 10 სექტემბრის ID:------ განცხადებებით მოთხოვნილი იყო გრანტით შეძენილ საქონელზე გადახდილი დღგ-ის თანხის 10 854.16 ლარის ასახვა გპაბ-ზე.\nაღნიშნული განცხადებით წარმოდგენილი იყო ააიპ ---------ი (---) მიერ გაცემული ხელშეკრულება გრანტით დაფინანსების თაობაზე, პროექტის ,,მთიანი საქართველოს ახალი სიცოცხლე“- ფარგლებში დაფინანსებული ბიზნეს პროექტი სახელწოდებით - -----------------.\nი/მ --------ის (სნ ------) მიერ ID:------ განცხადებით წარმოდგენილი დოკუმენტაციის შესწავლის შედეგად არ განხორციელდა მის პირადი აღრიცხვის ბარათზე გრანტის ხელშეკრულების ფარგლებში საქონლისთვის/მომსახურებისთვის გადახდილი დღგ-ის თანხის ასახვა, ვინაიდან წარმოდგენილი ხელშეკრულება არ აკმაყოფილებს ”გრანტების შესახებ” საქართველოს კანონის მე-2 მუხლს, რომლის მიხედვითაც გრანტად არ ჩაითვლება სამეწარმეო მიზნების მისაღწევად გაცემული სახსრები, გარდა იმ იურიდიულ პირზე გაცემული სახსრებისა, რომელსაც მინიჭებული აქვს სასოფლოსამეურნეო კოოპერატივის სტატუსი „სასოფლო-სამეურნეო კოოპერატივის შესახებ“ საქართველოს კანონის შესაბამისად. აქედან გამომდინარე, ი/მ ---------ს (სნ ---------) არ წარმოეშობა გადახდილი დღგ-ის ჩათვლის უფლება საქართველოს საგადასახადო კოდექსის 181-ე მუხლის მე-2 და მე-3 ნაწილების მიხედვით.\nაღნიშნული გადამხდელს ეცნობა 2025 წლის 11 სექტემბრის ID:-------- წერილით, რომელსაც გადამხდელი გაეცნო იმავე დღეს.\n\n\nშემოსავლების სამსახურმა განიხილა აღნიშნული საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\n„გრანტების შესახებ“ საქართველოს კანონის მე-2 მუხლის პირველი ნაწილის თანახმად, გრანტი არის გრანტის გამცემის (დონორის) მიერ გრანტის მიმღებისათვის უსასყიდლოდ გადაცემული მიზნობრივი სახსრები ფულადი ან ნატურალური ფორმით, რომლებიც გამოიყენება კონკრეტული ჰუმანური, საგანმანათლებლო, სამეცნიერო-კვლევითი, ჯანმრთელობის დაცვის, კულტურული, სპორტული, ეკოლოგიური, სასოფლო-სამეურნეო განვითარებისა და სოციალური პროექტების, აგრეთვე სახელმწიფოებრივი ან საზოგადოებრივი მნიშვნელობის პროგრამების განხორციელებისათვის.\nამავე მუხლის 11 ნაწილის თანახმად, გრანტად ითვლება ასევე „ინოვაციების შესახებ“ საქართველოს კანონით განსაზღვრული ინოვაციური საქმიანობის განსახორციელებლად საჯარო სამართლის იურიდიული პირის − საქართველოს ინოვაციების და ტექნოლოგიების სააგენტოს მიერ გაცემული გრანტი. ხოლო ამავე კანონის მე-4 მუხლის „ი1 “ პუნქტის თანახმად, გრანტის მიმღები შეიძლება იყოს საქართველოში რეგისტრირებული მეწარმე სუბიექტი − „ინოვაციების შესახებ“ საქართველოს კანონით განსაზღვრული ინოვაციური საქმიანობის განსახორციელებლად საჯარო სამართლის იურიდიული პირის − საქართველოს ინოვაციების და ტექნოლოგიების სააგენტოს მიერ გაცემული გრანტის შემთხვევაში.\n„გრანტების შესახებ“ საქართველოს კანონის მე-5 მუხლის პირველი ნაწილის თანახმად, გრანტის გაცემის სამართლებრივი საფუძველია გრანტის გამცემსა (დონორსა) და გრანტის მიმღებს შორის წერილობითი ხელშეკრულება (განურჩევლად იმისა, იგი ერთი დოკუმენტით არის წარმოდგენილი თუ რამდენიმე, ერთმანეთთან დაკავშირებული დოკუმენტით, და მიუხედავად მისი კონკრეტული სახელწოდებისა), აგრეთვე უცხოური გრანტის გამცემის (დონორის) წერილობითი გადაწყვეტილება, მათ შორის, საერთაშორისო სპორტული ორგანიზაციის ოფიციალური წერილობითი გადაწყვეტილება საქართველოს სპორტული ფედერაციისთვის ან კლუბისთვის მიზნობრივი დანიშნულების მატერიალური და არამატერიალური ფასეულობების (მათ შორის, ფულადი სახსრების) გამოყოფის შესახებ. აღნიშნულ ხელშეკრულებაში მითითებული უნდა იყოს გრანტის გაცემის მიზანი, მისი მოცულობა, სახსრების გამოყენების კონკრეტული მიმართულება, მათი ათვისების ვადები და ძირითადი მოთხოვნები, რომლებსაც გრანტის გამცემი (დონორი) უყენებს გრანტის მიმღებს.\nამავე მუხლის მე-2 ნაწილის თანახმად, გრანტი გამოიყენება მხოლოდ ხელშეკრულებაში აღნიშნული მიზნებისთვის. სხვა მიზნებისთვის გრანტის გამოყენება დასაშვებია მხოლოდ გრანტის გამცემისა (დონორის) და საქართველოს მთავრობის ან საქართველოს მთავრობის მიერ განსაზღვრული უფლებამოსილი პირის/ორგანოს თანხმობით.\nსაქართველოს საგადასახადო კოდექსის 181-ე მუხლის მე-2 და მე-3 ნაწილების შესაბამისად:\n2. გრანტის მიმღებ პირს, რომელმაც გრანტის ხელშეკრულების ფარგლებში შეიძინა საქონელი ან/და მომსახურება, უფლება აქვს ჩაითვალოს ან დაიბრუნოს ამ საქონლისთვის/მომსახურებისთვის გადახდილი დღგ, საგადასახადო ორგანოში საგადასახადო ანგარიშ-ფაქტურის ან უკუდაბეგვრისას ბიუჯეტში დღგ-ის გადახდის დამადასტურებელი დოკუმენტის წარდგენის საფუძველზე.\n3. ამ მუხლის მე-2 ნაწილით გათვალისწინებულ შემთხვევაში დღგ-ის ჩათვლა ან დაბრუნება ხორციელდება, თუ გრანტის მიმღებმა პირმა შესაბამისი დოკუმენტი საგადასახადო ორგანოს წარუდგინა დასაბეგრი ოპერაციის განხორციელების თვის დასრულებიდან 3 თვის ვადაში. \nშემოსავლების სამსახური ყურადღებას ამახვილებს იმ გარემოებაზე, რომ გადასახადის გადამხდელის მიერ წარმოდგენილი ხელშეკრულება არ აკმაყოფილებს ”გრანტების შესახებ” საქართველოს კანონის მე-2 მუხლს, რომლის მიხედვითაც გრანტად არ ჩაითვლება სამეწარმეო მიზნების მისაღწევად გაცემული სახსრები, გარდა იმ იურიდიულ პირზე გაცემული სახსრებისა, რომელსაც მინიჭებული აქვს სასოფლო-სამეურნეო კოოპერატივის სტატუსი „სასოფლო-სამეურნეო კოოპერატივის შესახებ“ საქართველოს კანონის შესაბამისად. საბჭო განმარტავს, რომ ვინაიდან ააიპ ---------თან ---) გაფორმებული ხელშეკრულება გრანტით დაფინანსების თაობაზე, პროექტის ,,მთიანი საქართველოს ახალი სიცოცხლე“- ფარგლებში დაფინანსებული ბიზნესპროექტია, ი/მ ----------ეს (სნ -------) არ წარმოეშობა გადახდილი დღგ-ის ჩათვლის უფლება საქართველოს საგადასახადო კოდექსის 181-ე მუხლის მე-2 და მე-3 ნაწილების მიხედვით.\nზემოაღნიშნული სამართლებრივი ნორმებისა და საქმის ირგვლივ არსებული ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ წარმოდგენილი საჩივარი დაუსაბუთებელია და არ არსებობს გადამხდელის მოთხოვნის დაკმაყოფილების სამართლებრივი საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ : \n\n\n1. ი/მ ---------ის (ს/ნ -----------) საჩივარი არ დაკმაყოფილდეს;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. ქუთაისი, ვიქტორ კუპრაძის ქ. №11), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nგრანტის დაბეგვრა/ჩათვლა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n79\n\nდოკუმენტის დათვალიერება\n\ninfohub@rs.ge",
    "title": "Document 112bca8b-7d1d-47cd-a423-03d3e771ae6e"
  }
}