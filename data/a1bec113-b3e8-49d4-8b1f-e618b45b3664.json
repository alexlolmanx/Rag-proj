{
  "id": "a1bec113-b3e8-49d4-8b1f-e618b45b3664",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №92732/1/2024\n23 დეკემბერი 2024\nდოკუმენტის #:\n92732/1/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n13 დეკემბერი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, დაბეგვრის დრო საქონლის მიწოდებისას/მომსახურების გაწევისას, დასაბეგრი თანხა საქონლის მიწოდებისას/მომსახურების გაწევისას, საგადასახადო სამართალდარღვევა და საგადასახადო პასუხისმგებლობის ზოგადი პრინციპები\nჩამოტვირთვა\nგაზიარება\n1\nI ეტაპი - შემოსავლების სამსახური\n2 დოკუმენტი\n2\nII ეტაპი - ფინანსთა სამინისტრო\n2 დოკუმენტი\n3\nIII ეტაპი - სასამართლო\n0 დოკუმენტი\n№92732/1/2024\n13 დეკემბერი 2024\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „---------ი“ (ს/ნ ------------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 29.11.2024 წელს განიხილა და მიიღო გადაწყვეტილება შპს -----ის 8.11.2024 წელს რეგისტრირებულ საჩივარზე (რეგისტრაციის №92732/1/2024). \n\n\nდავის საგანი: \nსაქართველოს ფინანსთა სამინისტროსთან არსებული დავების განხილვის საბჭოს 7.06.2024 წლის №22916/2/2024 გადაწყვეტილების აღსრულების შედეგები.\n\n\nგასაჩივრებული გადაწყვეტილება: \nაუდიტის დეპარტამენტის 9.10.2024 წლის №005-148 კორექტირებული საგადასახადო მოთხოვნა.\n\n\nდარიცხული თანხა: 28 939 ლარი. \nმათ შორის: \nგადასახადი - 15 080 \nდღგ - 13 694 \nსაშემოსავლო გადასახადი - 125 \nქონების გადასახადი - 261 \nჯარიმა - 8 993 \nსაურავი - 4 866\n\n\nფაქტების აღწერა/დარიცხვის საფუძვლები \nგადასახადის გადამხდელის საქმიანობაა სურსათით ვაჭრობა -----------ის რაიონში.\nშემოსავლების სამსახურის აუდიტის დეპარტამენტის მიერ ჩატარდა მომჩივნის საქმიანობის 1.02.2020 წლიდან 1.03.2023 წლამდე, ხოლო ინვენტარიზაციის მიზნებისათვის 2023 წლის 28 აპრილის ჩათვლით, პერიოდის საგადასახადო შემოწმება. შემოწმების შედეგები აისახა 2023 წლის 20 ივნისის საგადასახადო შემოწმების აქტში, რომლის მიხედვით, სადავო დარიცხვა განპირობებულია შემდეგი გარემოებებით:\nკომპანიის სასაქონლო-მატერიალური ფასეულობების დოკუმენტური რეალიზაცია შეადგენს მთლიანი რეალიზაციის 0.05%-ს, დეკლარირებული ფასნამატია: 2020 - 2021 წლებში 7%, 2022 წელს 9%, ხოლო 2023 წელს დეკლარაციები არ არის წარდგენილი, თუმცა გადასახადის გადამხდელს გააჩნდა დღგით დასაბეგრი ბრუნვა.\n2023 წლის 28 აპრილს ჩატარებული სასაქონლო-მატერიალური ფასეულობების ინვენტარიზაციის შედეგად დადგინდა სასაქონლო-მატერიალური ფასეულობების ფაქტობრივი ნაშთი 88 629 ლარი (საბაზრო ღირებულებით). ინვენტარიზაციის მონაცემების ანალიზის საფუძველზე დადგინდა, რომ საშუალო ფასნამატია 13%, რომელიც ჩაიშალა კატეგორიების მიხედვით და 2022-2023 წლების რეალიზებული პროდუქციის თითოეულ კატეგორიაზე მოხდა შესაბამისი ფასნამატის გავრცელება.\nიმ გარემოებების გათვალისწინებით, რომ მიმდინარე საგადასახადო კონტროლის ღონისძიებების შედეგად, შესამოწმებლ პერიოდში, გამოვლენილია გადასახადის გადამხდელის მიერ საგადასახადო სამართალდარღვევის ჩადენის შემთხვევები, ასევე, არსებითი სხვაობა საგადასახადო ორგანოსათვის წარდგენილ/დეკლარირებულ დაბეგვრასთან დაკავშირებულ მონაცემებსა და მიმდინარე საგადასახადო კონტროლის ღონისძიებების შედეგად ფაქტობრივად დაფიქსირებულ მონაცემებს შორის, ამასთან, საგადასახადო ორგანოსთვის წარდგენილი ბუღალტრული პროგრამა არასრულყოფილია, მომჩივნის საგადასახადო ვალდებულებები, საგადასახადო კოდექსის 73-ე მუხლის მე-5 ნაწილის საფუძველზე, განისაზღვრა არაპირდაპირი მეთოდით.\n2020-2021 წლებში რეალიზებულ საქონელზე გამოყენებული იქნა გადასახადის გადამხდელის დეკლარირებული ფასნამატი, თუმცა გაიზარდა დღგ-ით დასაბეგრი ბრუნვა. შედეგად, გადასახადის გადამხდელს, 2021 წლამდე მოქმედი საგადასახადო კოდექსის 161-ე მუხლის და 2021 წლიდან მოქმედი 159-ე მუხლის თანახმად, დაერიცხა დღგ და განესაზღვრა ჯარიმა საგადასახადო კოდექსის 275-ე მუხლის გათვალისწინებით. \nშემოწმების აქტის საფუძველზე გამოიცა აუდიტის დეპარტამენტის 23.06.2023 წლის №14511 ბრძანება და №005-81 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 24.10.2023 წლის №26118 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომლის 27.12.2023 წლის №21295/2/2023 გადაწყვეტილებით საჩივარი, გადასახადის გადამხდელის მონაწილეობით, ხელახლა განსახილველად დაუბრუნდა შემოსავლების სამსახურს. \nშემოსავლების სამსახურმა განიხილა საჩივარი და 2.04.2024 წლის №7296 ბრძანებით არ დააკმაყოფილა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომლის 7.06.2024 წლის №22916/2/2024 გადაწყვეტილებით საჩივარი ნაწილობრივ დაკმაყოფილდა. კერძოდ: \n- მე-2 სადავო საკითხის ნაწილში (2023 წლის იანვარ-თებერვლის საანგარიშო პერიოდზე დარიცხული თანხები და დაკისრებული სანქციისგან გათავისუფლება საგადასახადო კოდექსის 269-ე მუხლის მე-7 ნაწილის საფუძველზე), გადასახადის გადამხდელს მიეცა წინადადება მოახდინოს 2023 წლის მარტის თვის დეკლარაციის დაზუსტება, ხოლო შემოსავლების სამსახურს დაევალა, შესაბამისი პროცედურის უზრუნველყოფა, გადასახადის გადამხდელის მიერ დეკლარაციის დაზუსტების შესაძლებლობის მიცემის მიზნით. აღნიშნულის შესრულების შემდგომ, აუდიტის დეპარტამენტს დაევალა, 2023 წლის იანვარ-თებერვლის პერიოდის საგადასახადო ანგარიშ-ფაქტურების შესაბამის საანგარიშო პერიოდებში გათვალისწინება სათანადო საფუძვლების არსებობის შემთხვევაში და შედეგების გადასახადის გადამხდელის პირადი აღრიცხვის ბარათზე ასახვა; \n- დანარჩენ ნაწილში საჩივარი არ დაკმაყოფილდა.\nსაბჭოს 7.06.2024 წლის №22916/2/2024 გადაწყვეტილების აღსრულების შედეგად, აუდიტის დეპარტამენტის 1.10.2024 წლის დასკვნის საფუძველზე, შემოწმებით დარიცხული თანხები შემცირდა 22 015 ლარით (გადასახადი 14 676 ლარი, ჯარიმა 7 339 ლარი). აღნიშნული დასკვნის საფუძველზე გამოიცა აუდიტის დეპარტამენტის 9.10.2024 წლის №005-148 კორექტირებული საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურში გადასახადის გადამხდელის მიერ 7.11.2024 წელს ელექტრონულად წარდგენილი №92732/1/2024 საჩივარი, დავების დეპარტამენტის 8.11.2024 წლის №105191-21-04 წერილით, საგადასახადო კოდექსის 304-ე მუხლის 21 ნაწილის საფუძველზე, კუთვნილებისამებრ, გამოიგზავნა საქართველოს ფინანსთა სამინისტროსთან არსებულ დავების განხილვის საბჭოში.\n\n\nმომჩივნის არგუმენტაცია \nფინანსთა სამინისტროსთან არსებული დავების განხილვის საბჭოს გადაწყვეტილების (№22916/2/2024) საფუძველზე აუდიტის დეპარტამენტმა გადაიანგარიშა და გადასახადი შეამცირა 14 676 ლარით, ხოლო ჯარიმა 7 339 ლარით. ამასთან, გამოსცა აუდიტის დეპარტამენტის ბრძანება №22010 და კორექტირებული საგადასახადო მოთხოვნა №005-148.\nაუდიტის დეპარტამენტის მიერ, კომპანიის შემოსავლების ხელახალი გადათვლის შედეგად, 2020- 2022 წლების ერთობლივი შემოსავალი შეიცვალა არაარსებითად, კერძოდ, 2020-2022 წლების შემოსავლის კორექტირება მოხდა მხოლოდ 0.91%-ის ოდენობით და დარიცხულმა დღგ-მ შეადგინა 3 525.30 ლარი, მაშინ როცა შესაბამისი პერიოდის ჯარიმამ შეადგინა 3 116 ლარი. იქიდან გამომდინარე, რომ აუდიტორმა არაპირდაპირი მეთოდის გამოყენებით გადაიანგარიშა მთლიანი 2022 წლის საგადასახადო ბარათი, მას გათვალისწინებული არ აქვს პერიოდებს შორის სხვაობა და იმ თვეებში, სადაც შემცირებულია გადასახადი გამოყენებული აქვს 50%-იანი ჯარიმა, მაშინ როცა გათვალისწინებული არ აქვს ზედმეტად დაბეგრილი თვეები. მაგალითად 2022 წლის აგვისტო-სექტემბერი.\nუფრო კონკრეტულად, იქიდან გამომდინარე, რომ აუდიტორმა გამოიყენა არაპირდაპირი მეთოდი სრულად გადაიანგარიშა 2022 წელი. ჯამში 2022 წლის გადასახადის სხვაობა დეკლარირებულთან მიმართებაში არის 2 764 ლარი, მაშინ როდესაც ამავე წლის ჯარიმამ შეადგინა 2 490 ლარი. სხვაობები გამოწვეულია პროპორციული გადაანგარიშებისგან, რის გამოც კომპანია ჯარიმდება დამატებით (2 490 – 2 764/2) = 1 108 ლარით არასამართლიანად. \nვინაიდან 2020-2022 წლების გადაანგარიშების შედეგად შემოსავალში გამოვლენილი სხვაობა არაარსებითად განსხვავდება დეკლარირებულისგან (0.91%-ით), ითხოვს აღნიშნული პერიოდის დარიცხვების და ჯარიმების გაუქმებას.\nრაც შეეხება 2023 წლის იანვრისა და თებერვლის თვეების დარიცხვას და შესაბამისი პერიოდის ჯარიმებს, გადასახადის გადამხდელის მიზანი არ ყოფილა გადასახადისაგან თავის არიდება, რასაც მოწმობს სრულ პერიოდზე დარიცხული და გადახდილი გადასახადები. ეთანხმება დარიცხვის თანხას და ითხოვს 2023 წლის იანვრისა და თებერვლის ჩათვლების გამოყენების საშუალების მიცემას შესაბამის პერიოდებში და დაკისრებული სანქციების მოხსნას საგადასახადო კოდექსის 269-ე მუხლის მე-7 ნაწილის საფუძველზე.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nშემოწმებით დარიცხული თანხები არაერთხელ გასაჩივრდა შემოსავლების სამსახურში, რომელმაც 24.10.2023 წლის №26118 და 2.04.2024 წლის №7296 ბრძანებებით საჩივრები არ დააკმაყოფილა, გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომლის 7.06.2024 წლის №22916/2/2024 გადაწყვეტილებით საჩივარი ნაწილობრივ დაკმაყოფილდა რა:\n- მე-2 სადავო საკითხის (2023 წლის იანვარ-თებერვლის საანგარიშო პერიოდზე დარიცხული თანხების და დაკისრებული სანქციისგან საგადასახადო კოდექსის 269-ე მუხლის მე-7 ნაწილის საფუძველზე გათავისუფლების ნაწილში), გადასახადის გადამხდელს მიეცა წინადადება მოახდინოს 2023 წლის მარტის თვის დეკლარაციის დაზუსტება, ხოლო შემოსავლების სამსახურს დაევალა, შესაბამისი პროცედურის უზრუნველყოფა, გადასახადის გადამხდელის მიერ დეკლარაციის დაზუსტების შესაძლებლობის მიცემის მიზნით. აღნიშნულის შესრულების შემდგომ, აუდიტის დეპარტამენტს დაევალა, 2023 წლის იანვარ-თებერვლის პერიოდის საგადასახადო ანგარიშ-ფაქტურების შესაბამის საანგარიშო პერიოდებში გათვალისწინება სათანადო საფუძვლების არსებობის შემთხვევაში და შედეგების გადასახადის გადამხდელის პირადი აღრიცხვის ბარათზე ასახვა.\nსაბჭოს 7.06.2024 წლის №22916/2/2024 გადაწყვეტილების აღსრულების შედეგად, შემოწმებით დარიცხული თანხები შემცირდა 22 015 ლარით, ხოლო აუდიტის დეპარტამენტის 1.10.2024 წლის დასკვნიდან ირკვევა შემდეგი:\nგადასახადის გადამხდელის მიერ 2023 წლის მარტის თვის დღგ-ის დეკლარაციის დაზუსტების და 2023 წლის იანვარ-თებერვლის საგადასახადო ანგარიშ-ფაქტურების მარტის თვის დეკლარაციიდან ჩახსნის შედეგად, მოხდა აქტით დარიცხული თანხის კორექტირება (შემცირება). კერძოდ, გაიზარდა 2023 წლის იანვარ-თებერვლის ჩასათვლელი დღგ 14 677 ლარით, შედეგად გადასახადის გადამხდელს შეუმცირდა დღგ 14 677 ლარით და ჯარიმა 7 339 ლარით.\nმომჩივანი 2023 წლის იანვრისა და თებერვლის თვეების დარიცხვის და შესაბამისი პერიოდის ჯარიმების თაობაზე აღნიშნავს, რომ გადასახადის გადამხდელის მიზანი არ ყოფილა გადასახადისაგან თავის არიდება, ეთანხმება დარიცხვის თანხას და ითხოვს 2023 წლის იანვრისა და თებერვლის ჩათვლების გამოყენების საშუალების მიცემას შესაბამის პერიოდებში და დაკისრებული სანქციების მოხსნას საგადასახადო კოდექსის 269-ე მუხლის მე-7 ნაწილის საფუძველზე. ამასთან, წარმოადგენს არგუმენტებს და მოთხოვნას საკითხებზე, რომელიც არ დაკმაყოფილდა საბჭოს მიერ და არ ყოფილა დავალებული აუდიტის დეპარტამენტისათვის შესასრულებლად.\nსაბჭო განმარტავს, რომ ვერ იმსჯელებს დაკისრებული სანქციების მოხსნაზე საგადასახადო კოდექსის 269-ე მუხლის მე-7 ნაწილის საფუძველზე, ვინაიდან განსახილველ შემთხვევაში სადავოა (გასაჩივრებულია) საბჭოს 7.06.2024 წლის №22916/2/2024 გადაწყვეტილების აღსრულების საკითხი - რამდენად სწორად და სრულად აღსრულდა აღნიშნული გადაწყვეტილება აუდიტის დეპარტამენტის მიერ.\nსაქმესთან არსებული მასალების და ფაქტობრივი გარემოებების გათვალისწინებით, საბჭო მიიჩნევს, რომ აღსრულება განხორციელებულია საბჭოს 7.06.2024 წლის №22916/2/2024 გადაწყვეტილების შესაბამისად და არ არსებობს მომჩივნის მოთხოვნის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nოპერაციისთვის კვალიფიკაციის შეცვლის საფუძვლები და სამეურნეო ოპერაციების ეკონომიკური გავლენა (73-ე მუხლის მე-9 ნაწილი)\nდასაბეგრი ოპერაციის თანხა\nდასაბეგრი ოპერაციის დრო\nკეთილსინდისიერება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n11\n\nდოკუმენტის დათვალიერება\n\ninfohub@rs.ge",
    "title": "Document a1bec113-b3e8-49d4-8b1f-e618b45b3664"
  }
}