{
  "id": "581fc1f5-f317-47da-8f28-095ba02d286d",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 21895\n16 ოქტომბერი 2025\nდოკუმენტის #:\n21895\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n15 ოქტომბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\nN 21895\n15 ოქტომბერი 2025\n\n\nბრძანება\n\n\n\n\nი/მ \"---------\" (ს/ნ \"---------\" )\n(ფაქტ. მის.: \"---------\" )\n2025 წლის 7 აგვისტოს საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2025 წლის 18 და 25 სექტემბრის სხდომებზე (ოქმები: №78, №81) განიხილა ი/მ \"---------\" -ის (ს/ნ \"---------\") 2025 წლის 7 აგვისტოს №97422/1/2025, საჩივარი, შემოსავლების სამსახურის აუდიტის დეპარტამენტის 2025 წლის 8 ივლისის №007-154 კორექტირებულ საგადასახადო მოთხოვნასთან დაკავშირებით.\n\n\nგადასახადის გადამხდელის პოზიცია საგადასახადო შემოწმების გადაანგარიშების შედეგებთან დაკავშირებით:\nარ ეთანხმება შემმოწმებლის მიერ არაპირდაპირი მეთოდით დაანგარიშებულ ფასნამატებს. აცხადებს, რომ მათი ობიექტი განთავსებულია ლილოს ბაზრობაზე და საქმიანობის სფეროს წარმოადგენს განათებებით ვაჭრობა. აცხადებს, რომ კონკურენციის იმ პირობებში, რა პირობებშიც უწევთ ბაზარზე ოპერირება 100 პროცენტიანი ფასნამატიც კი წარმოუდგენელია, არათუ ის ფანსამატის პროცენტი, რაც შემოწმებამ გადაანგარიშების შედეგად დაადგინა. მიუთითებს, რომ გადამხდელის მხრიდან არასწორი სააღრიცხვო პოლიტიკის და სასაქონლო კოდების ზედნადებებში რიგ შემთხვევებში არასწორად მინიჭებისა და შემმოწმებლის მიერ საკმაოდ მცირე რაოდენობით დაკავშირებული რეალიზებული და შეძენილი სასაქონლო-მატერიალური ფასეულობების გამო, შემოწმების მიერ წლების მიხედვით დაანგარიშებული ფასნამატები აცდენილია რეალობას. გაუგებარია, შემოწმებამ რატომ არ იხელმძღვანელა მესამე პირების (აუდირებული) ფასნამატით. ანალოგიურ ტერიტორიაზე, ანალოგიური საქონლის რეალიზაციის ფასნამატი მერყეობს 40-დან 80 პროცენტამდე. ამასთან, შემოწმებით დადგენილი ფასნამატი ზოგიერთ პოზიციაზე 800%-ს სცდება, რაც სრულიად წარმოუდგენელია. მიუთითებს, რომ წარმოდგენილია სასაქონლო ზედნადებების კავშირების ცხრილი, ითხოვს, შემმოწმებელს დაევალოს მათთან ერთად გავლა.\nგადასახადის გადამხდელი ასევე არ ეთანხმება ინვენტარიზაციის შედეგად განსაზღვრულ ფასნამატს და გამოვლენილი სასაქონლო-მატერიალური ფასეულობების დანაკლისის წლების მიხედვით გადანაწილების მეთოდს. ასევე, არ ეთანხმება მიმდინარე კონტროლის ღონისძიების შედეგად დარიცხვას საშემოსავლო გადასახადის ნაწილში და განმარტავს, რომ იგი ვალდებული იყო 2024 წლის პერიოდში აღმოჩენილი სასაქონლო-მატერიალური ფასეულობების დანაკლისი საშემოსავლო გადასახადის ნაწილში ეღიარებინა 2024 წლის საშემოსავლო გადასახადის წლიურ დეკლარაციით, ხოლო დღგ-ის ნაწილში კი გამოვლენის მომენტში, რაც აღარ გამოიწვევს საურავის დამატებით დარიცხვას. \n\n\nფაქტობრივი გარემოებები: \nსაქმეში არსებული მასალებით დგინდება, რომ შემოსავლების სამსახურის 2025 წლის 15 აპრილის №7176 ბრძანებით ნაწილობრივ დაკმაყოფილდა ი/მ \"---------\"-ის (ს/ნ \"---------\") 2024 წლის 4 აგვისტოს საჩივარი. კერძოდ, ბრძანების სარეზოლუციო ნაწილის მიხედვით:\n„1. ი/მ \"---------\"-ის (ს/ნ \"---------\") საჩივარი დაკმაყოფილდეს ნაწილობრივ;\n2. სადავო საკითხთან დაკავშირებით, დაევალოს აუდიტის დეპარტამენტს სასაქონლომატერიალური ფასეულობების ნაშთებს შორის გამოვლენილი სხვაობა გადაანაწილოს სრულ პერიოდზე (შესამოწმებელი პერიოდის დასაწყისიდან სასაქონლო-მატერიალური ფასეულობების ნაშთის ფაქტობრივი მდგომარეობის აღრიცხვის თარიღამდე არსებულ სრულ/არასრულ საანგარიშო პერიოდებზე), საგადასახადო ვალდებულებები განსაზღვროს საგადასახადო შემოწმებით მოცული პერიოდის ფარგლებში და აღნიშნულის გათვალისწინებით განახორციელოს შესაბამისი საგადასახადო ვალდებულებების კორექტირება (შემცირება); \n3. დანარჩენ ნაწილში საჩივარი არ დაკმაყოფილდეს;“\nშემოსავლების სამსახურის 2025 წლის 15 აპრილის №7176 ბრძანების აღსრულების მიზნით, აუდიტის დეპარტამენტმა გამოსცა 2025 წლის 30 ივნისის დასკვნა საგადასახადო შემოწმების შედეგების გადაანგარიშებაზე, რომლის თანახმად საგადასახადო შემოწმების შედეგად დარიცხული თანხები შემცირდა ჯამში 12 042 ლარით, კერძოდ, გადასახადი 8 047 ლარით, ჯარიმა 3 995 ლარით. აღნიშნულზე, გადასახადის გადამხდელს წარედგინა 2025 წლის 8 ივლისის №007-154 კორექტირებული საგადასახადო მოთხოვნა. \n\n\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი: \nშემოწმების მიერ შემოსავლების სამსახურის 2025 წლის 15 აპრილის N7176 ბრძანების საფუძველზე სასაქონლო-მატერიალური ფასეულობების ნაშთებს შორის გამოვლენილი სხვაობა გადანაწილდა სრულ პერიოდზე (შესამოწმებელი პერიოდის დასაწყისიდან სასაქონლო-მატერიალური ფასეულობების ნაშთის ფაქტობრივი მდგომარეობის აღრიცხვის თარიღამდე არსებულ სრულ/არასრულ საანგარიშო პერიოდებზე) და საგადასახადო ვალდებულებები განისაზღვრა საგადასახადო შემოწმებით მოცული პერიოდის ფარგლებში. აღნიშნულის გათვალისწინებით დაკორექტირდა (შემცირდა) დამატებული ღირებულების და წლიური საშემოსავლო გადასახადების თანხები, ასევე, საქართველოს საგადასახადო კოდექსის 275-ე მუხლის თანახმად დარიცხული ჯარიმები.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. აღნიშნულ საკითხს იხილავს ის ორგანო, რომლის მიერ მიღებული გადაწყვეტილების მიხედვითაც იქნა გამოცემული გასაჩივრებული გადაწყვეტილება/საგადასახადო მოთხოვნა.\nდადგენილი გარემოებაა, რომ შემოსავლების სამსახურის ბრძანების შესაბამისად შემოწმებამ გადაიანგარიშა გადამხდელის საგადასახადო ვალდებულებები, კერძოდ, სასაქონლო-მატერიალური ფასეულობების ნაშთებს შორის გამოვლენილი სხვაობა გადანაწილდა სრულ პერიოდზე (შესამოწმებელი პერიოდის დასაწყისიდან სასაქონლო-მატერიალური ფასეულობების ნაშთის ფაქტობრივი მდგომარეობის აღრიცხვის თარიღამდე არსებულ სრულ/არასრულ საანგარიშო პერიოდებზე), ხოლო საგადასახადო ვალდებულებები განისაზღვრა მხოლოდ საგადასახადო შემოწმებით მოცული პერიოდის ფარგლებში. \nამასთან, მომჩივანს საგადასახადო დავის ეტაპზე არ წარმოუდგენია საჩივარში დაფიქსირებული პოზიციის დამადასტურებელი დოკუმენტაცია/მტკიცებულება, რომელიც შეცვლიდა საგადასახადო შემოწმების შედეგების გადაანგარიშებაზე გამოცემულ დასკვნაში ასახულ ფაქტობრივ გარემოებებს. ასევე, გადასახადის გადამხდელს სადავოდ მითითებული აქვს ისეთი ფაქტობრივი გარემოება, რაც შემოსავლების სამსახურის ბრძანებით არ დაკმაყოფილდა და შესაბამისად, არ ყოფილა დავალებული შესასრულებლად აუდიტის დეპარტამენტისთვის. \nსაქმეზე არსებული მტკიცებულებების, აუდიტის დეპარტამენტის მიერ შედგენილი დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ : \n\n\n1. ი/მ \"---------\"- ის (ს/ნ \"---------\") საჩივარი არ დაკმაყოფილდეს;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n41\n\nდოკუმენტის დათვალიერება\n\ninfohub@rs.ge",
    "title": "Document 581fc1f5-f317-47da-8f28-095ba02d286d"
  }
}