{
  "id": "f42850f9-57bf-416e-b30a-b54d80572e83",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 27001-3\n20 დეკემბერი 2022\nდოკუმენტის #:\n27001-3\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n09 სექტემბერი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nნაწილობრივ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nტერმინთა განმარტება, ეკონომიკური საქმიანობით მიღებული შემოსავლები\nჩამოტვირთვა\nგაზიარება\nბრძანება N 27001\n09/09/2020 \n\n\n\n\nშპს -------------------- \n(მის.: ქ. --------------)\nსადავო საკითხთან დაკავშირებით საჩივრების \nნაწილობრივ დაკმაყოფილების თაობაზე\n\n\n\n\nშემოსავლების სამსახურმა დავების განხილვის საბჭოს 2020 წლის 05 ივნისის და 12 აგვისტოს სხდომებზე (ოქმი №36 და №58) განიხილა შპს ----- ს 2020 წლის 29 იანვრისა №18668/21 და 2020 წლის  18 მარტის №60943/21 საჩივრები, შემოსავლების სამსახურის აუდიტის დეპარტამენტის 2019 წლის 30 დეკემბრის №007-688 საგადასახადო მოთხოვნასთან დაკავშირებით.\n\n\n\n\nგადასახადის გადამხდელის პოზიცია:\nუიმედო ვალად აღიარებული გამოქვითვების შემცირება და მიუღებელი საპროცენტო შემოსავლების ერთობლივ შემოსავალში ასახვა.\n\n\nფაქტობრივი გარემოებები:\n﻿საქმეში არსებული მასალებით ირკვევა, რომ შემოსავლების სამსახურის აუდიტის დეპარტამენტის 2018 წლის 13 აპრილის №8572 ბრძანების საფუძველზე ჩატარდა შპს ----- ს გასვლითი საგადასახადო შემოწმება. შესამოწმებელ პერიოდად განისაზღვრა 2016 წლის 01 იანვრიდან 2018 წლის 01 მარტამდე საანგარიშო პერიოდი. შემოწმების შედეგებზე 2019 წლის 30 დეკემბერს შედგა საგადასახადო შემოწმების აქტი, რის საფუძველზეც აუდიტის დეპარტამენტმა გამოსცა 2019 წლის 30 დეკემბრის №47566 ბრძანება გადასახადების/გადასახდელების და საგადასახადო სანქციების თანხების დარიცხვის/შემცირების შესახებ და ამავე თარიღის №007-688 საგადასახადო მოთხოვნა. გადამხდელის საგადასახადო ვალდებულება დაექვემდებარა შემცირებას სულ 1 715 672 ლარი, მათ შორის: გადასახადი 1 718 472 ლარი, ჯარიმა დაერიცხა 2 800 ლარი, ხოლო საურავი 0 ლარი.\n\n\nსადავო საკითხთან დაკავშირებით, საგადასახადო შემოწმების აქტის მიხედვით დგინდება, რომ დამატებით გადასახადების დარიცხვა გამოწვეულია შემდეგი გარემოებებით: \n 2013 წელს შპს ----- სა და შპს ----- ს შორის გაფორმდა სესხის ხელშეკრულება, რომლის საფუძველზეც შპს ----- ს სესხად გადაეცა 600 000 აშშ დოლარი, წლიური 18%-ის სარგებლით. მსესხებლის მიერ არ მომხდარა ხელშეკრულებით გათვალისწინებული სესხის ძირისა და პროცენტის დაბრუნება. აღნიშნულიდან გამომდინარე შპს ----- ს მიმართა სასამართლოს და სასამართლოს გადაწყვეტილებით შპს ----- ს დაეკისრა სესხის ძირითადი თანხის, მიუღებელი შემოსავლის და ყოველ ვადაგადაცილებულ დღეზე პროცენტის გადახდა. აღნიშნული გადაწყვეტილბის საფუძველზე აღსრულების ეროვნულმა ბიურომ გაატარა შესაბამისი ღონისძიებები და შპს ----- ს დარეგისტრირდა მოვალეთა რეესტრში.   \nშპს ----- მ აღნიშნულ სესხზე მიუღებელი საპროცენტო შემოსავალი განიხილა უიმედო ვალად და გაითვალისწინა 2015 წლის გამოქვითვებში. ამასთან, აღნიშნულ სესხზე აღარ გააგრძელა პროცენტის დარიცხვა და შემოსავლად აღიარება.\nაღნიშნულ მოთხოვნის უიმედო ვალად აღიარებისათვის საქართველოს საგადასახადო კოდექსის მე-8 მუხლის 29-ე ნაწილით გათვალისწინებული არცერთი დოკუმენტი არ არსებობს. შესაბამისად შემოწმების მიერ შუალედური აქტის მონაცემებით შემცირდა უიმედო ვალის სახით გამოქვითვები და 2015 წელს მისაღები საპროცენტო შემოსავალი დამატებით იქნა გათვალისწინებულ საწარმოს ერთობლივ შემოსავალში. საქართველოს საგადასახადო კოდექსის 102-ე მუხლის შესაბამისად, ეკონომიკური საქმიანობით მიღებულ შემოსავლებს განეკუთვნება პროცენტების სახით მიღებული შემოსავლები. ყოველივე ზემოაღნიშნული ფაქტობრივი გარემოებების გათვალისწინებით გაიზარდა 2016 წლის ერთობლივი შემოსავალი.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ სადავო საკითხთან დაკავშირებით საჩივარი უნდა დაკმაყოფილდეს ნაწილობრივ შემდეგ გარემოებათა გამო:\nსაჩივარში წარმოდგენილ სადავო საკითხთან დაკავშირებით, დადგენილი გარემოებაა, რომ 2015 წლის საანგარიშო პერიოდში კომპანიის მიერ გაცემულ სესხზე დარიცხული საპროცენტო შემოსავლები გადასახადის გადამხდელის მიერ აღიარებულ იქნა უიმედო ვალად, რაც შემოწმების მიერ არ იქნა გათვალისწინებული იმ საფუძვლით, რომ აღნიშნული არ აკმაყოფილებდა უიმედო ვალად აღიარების კრიტერიუმებს. შესაბამისად, კომპანიის მიერ გაცემულ სესხზე, შემოწმების მიერ განხორციელდა მისაღები საპროცენტო შემოსავლების გაანგარიშება და აღნიშნულით გაიზარდა კომპანიის ერთობლივი შემოსავალი.\nშემოსავლების სამსახური მიუთითებს, რომ აღნიშნული სადავო ოპერაცია ასახულია, 2015 წლის შუალედური აქტში, რომლის განხილვის შედეგად, სადავო ოპერაცია დაექვემდებარა გაუქმებას, კერძოდ, გადასახადის გადამხდელის მიერ წარმოდგენილი დოკუმენტაცია მიჩნეულ იქნა უიმედო ვალის აღიარების კრიტერიუმად და აღნიშნული საფუძვლით დარიცხული თანხები დაექვემდებარა გაუქმებას.\nყოველივე ზემოაღნიშნულის გათვალისწინებით, შემოსავლების სამსახურმა მიიჩნია, რომ უნდა დაევალოს აუდიტის დეპარტამენტს 2015 წლის შუალედური აქტის შესწავლის შედეგების გათვალისწინებით განახორციელოს სადავო საკითხის მიხედვით განსაზღვრული საგადასახადო ვალდებულებების კორექტირება.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. შპს ----- ს საჩივარი სადავო საკითხთან დაკავშირებით დაკმაყოფილდეს ნაწილობრივ;\n2. სადავო საკითხთან დაკავშირებით დაევალოს აუდიტის დეპარტამენტს 2015 წლის შუალედური აქტის შესწავლის შედეგების გათვალისწინებით განახორციელოს საგადასახადო ვალდებულებების კორექტირება;\n3. დანარჩენ ნაწილში საჩივარი არ დაკმაყოფილდეს;\n4. გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვ. გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nუკუკავშირი\nდაკავშირებული დოკუმენტები\nაგრეთვე ეძებენ\nდოკუმენტის სტატისტიკა\n\n20\n\nდოკუმენტის დათვალიერება\n\ninfohub@rs.ge",
    "title": "Document f42850f9-57bf-416e-b30a-b54d80572e83"
  }
}