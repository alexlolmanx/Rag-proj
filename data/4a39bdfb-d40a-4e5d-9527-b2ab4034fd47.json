{
  "id": "4a39bdfb-d40a-4e5d-9527-b2ab4034fd47",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 8802\n13 დეკემბერი 2022\nდოკუმენტის #:\n8802\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n17 აპრილი 2018\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nნაწილობრივ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nხელფასის სახით მიღებული შემოსავლები\nჩამოტვირთვა\nგაზიარება\n N 8802\n17/04/2018\n\n\n\n\n\n\nშპს -----\n(მის: ქ. -------)\nსადავო საკითხთან დაკავშირებით \nსაჩივრის ნაწილობრივ დაკმაყოფილების შესახებ\n\n\n\n\nშემოსავლების სამსახურის დავების განხილვის საბჭომ 2018 წლის 29 მარტს გამართულ სხდომაზე (ოქმი N29) განიხილა შპს ----- საჩივარი, რომლითაც გადამხდელი ითხოვს შემოსავლების სამსახურის 2017 წლის 29 დეკემბრის N094-431 „საგადასახადო მოთხოვნის“ გაუქმებას.\n\n\nგადამხდელი არ ეთანხმება მივლინების ხარჯების გაუქმებას.\n\n\nსაგადასახადო შემოწმების აქტის თანახმად დარიცხვა განპირობებულია შემდეგი გარემოებით: \nშესამოწმებელ პერიოდში საზოგადოების საქმიანობის არეალი მოიცავს ------ის, -------სა და -------ის ადმინისტრაციულ ერთეულებს სადაც მიმაგრებული ჰყავს თანამშრომლები. საზოგადოება ცალკეულ შემთხვევებში იმ თანამშრომლებზე გაწეულ ხარჯებს რომლებიც მუდმივად მიმაგრებული არიან -------ის სამთო გამამდიდრებელ ფაბრიკაში აკვალიფიცირებს არა სახელფასო განაცემად არამედ სამივლინებო ხარჯად და არ ბეგრავს საშემოსავლო გადასახადით. სსკ-ის 101-ე მუხლის პირველი ნაწილის თანახმად კი ხელფასის სახით მიღებულ შემოსავლებს განეკუთვნება დაქირავებული მუშაობით მიღებული ნებისმიერი საზღაური ან სარგებელი.\nსაქმეში არსებული მასალებით ირკვევა, რომ შემოსავლების სამსახურის აუდიტის დეპარტამენტის 2017 წლის 23 მაისის N13637 ბრძანების საფუძველზე განხორციელდა შპს ----- გასვლითი საგადასახადო შემოწმება. შესამოწმებელი პერიოდი განისაზღვრა 2014 წლის პირველი იანვრიდან 2017 წლის პირველ იანვრამდე. შემოწმების შედეგებზე 2017 წლის 28 დეკემბერს შედგენილი იქნა საგადასახადო შემოწმების აქტი. შემოწმების აქტის საფუძველზე  აუდიტის  დეპარტამენტმა  2017  წლის  29  დეკემბერს  გამოსცა  N36114 ბრძანება „გადასახადების/გადასახდელების და საგადასახადო სანქციების თანხების დარიცხვის/შემცირების შესახებ და „საგადასახადო მოთხოვნა“ N094-431, რომლის მიხედვითაც საწარმოს დამატებით ბიუჯეტში გადასახდელად დაერიცხა სულ 407992 ლარი, მათ შორის ძირითადი გადასახადი 261280 ლარი, ჯარიმა 132776 ლარი და საურავი 13936 ლარი.\n\n\nშემოსავლების სამსახურის დავების განხილვის საბჭომ განიხილა წარმოდგენილი საჩივარი და მიიჩნია, რომ სადავო საკითხთან დაკავშირებით იგი უნდა დაკმაყოფილდეს ნაწილობრივ შემდეგ გარემოებათა გამო:\nსადავო საკითხთან დაკავშირებით დავების განხილვის საბჭო მიუთითებს, რომ სსკ-ის 101-ე მუხლზე, რომლის თანახმად, ხელფასის სახით მიღებულ შემოსავლებს განეკუთვნება ფიზიკური პირის მიერ დაქირავებით მუშაობის შედეგად მიღებული ნებისმიერი საზღაური ან სარგებელი, მათ შორის, წინა სამუშაო ადგილიდან პენსიის ან სხვა სახით მიღებული შემოსავალი, ან შემოსავალი მომავალი სამუშაო ადგილიდან.\nსაქართველოს ზოგადი ადმინისტრაციული კოდექსის 96–ე მუხლის თანახმად, ადმინისტრაციული ორგანო ვალდებულია ადმინისტრაციული წარმოებისას გამოიკვლიოს საქმისათვის ყველა მნიშვნელოვანი გარემოება და გადაწყვეტილება მიიღოს ამ გარემოებათა შეფასებისა და ურთიერთშეჯერების საფუძველზე, რისთვისაც ზოგადი ადმინისტრაციული კოდექსის 97–ე მუხლის თანახმად მტკიცებულებათა გამოკვლევისათვის უფლებამოსილია გამოითხოვოს საქმესთან დაკავშირებული დოკუმენტები, შეაგროვოს ცნობები, მოუსმინოს დაინტერესებულ მხარეებს, დანიშნოს ექსპერტიზა, გამოიყენოს აუცილებელი დოკუმენტები და აქტები, მტკიცებულებათა შეგროვების, გამოკვლევის და შეფასების მიზნით მიმართოს კანონმდებლობით გათვალისწინებულ სხვა ზომებს. სზაკ–ის 96–ე მუხლის მე–2 პუნქტის თანახმად დაუშვებელია, ინდივიდუალური ადმინისტრაციულ– სამართლებრივი აქტის გამოცემას საფუძვლად დაედოს ისეთი გარემოება ან ფაქტი, რომელიც კანონით დადგენილი წესით არ არის გამოკვლეული ადმინისტრაციული ორგანოს მიერ.\nსაქმეზე არსებული მასალების შესწავლის შედეგად დავების განხილვის საბჭომ მიჩნია, რომ დაევალოს აუდიტის დეპარტამენტს შეისწავლოს გადამხდელის მიერ საჩივარში მოყვანილი გარემოებები და საქართველოს ფინანსთა მინისტრის 2005 წლის 5 აპრილის N220 ბრძანებით, ასევე სამივლინებო ხარჯების საგადასახადო შემოწმების შესახებ მეთოდური მითითების დამტკიცების შესახებ შემოსავლების სამსახურის 2011 წლის 6 სექტემბრის N7545 ბრძანებით  დადგენილი მოთხოვნების გათვალისწინებით განახორციელოს შემოწმების აქტით დარიცხული თანხების კორექტირება (შემცირება).\n \nაღნიშნულიდან გამომდინარე, საქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n \n1. შპს ----- ს 2018  წლის  26  იანვრის  საჩივარი  სადავო საკითხთან დაკავშირებით დაკმაყოფილდეს ნაწილობრივ;\n2. დაევალოს აუდიტის დეპარტამენტს შეისწავლოს გადამხდელის მიერ საჩივარში მოყვანილი გარემოებები და საქართველოს ფინანსთა მინისტრის 2005 წლის 5 აპრილის N220 ბრძანებით, ასევე სამივლინებო ხარჯების საგადასახადო შემოწმების შესახებ მეთოდური მითითების დამტკიცების შესახებ  შემოსავლების  სამსახურის  2011  წლის  6  სექტემბრის  N7545  ბრძანებით  დადგენილი მოთხოვნების გათვალისწინებით განახორციელოს შემოწმების აქტით დარიცხული თანხების კორექტირება (შემცირება);\n3. დაევალოს აუდიტის დეპარტამენტს გადასახადის გადამხდელის პირადი აღრიცხვის ბარათზე შესაბამისი კორექტირების განხორციელება;\n4. დანარჩენ ნაწილში საჩივარი არ დაკმაყოფილდეს;\n5. ბრძანების გასაჩივრება შესაძლებელია საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვ. გორგასლის ქ. 16) ან სასამართლოში (მის. ქ. თბილისი, დავით აღმაშენებლის ხეივანი მე-12 კმ. N6), საქართველოს საგადასახადო კოდექსის XIV კარით დადგენილი წესის შესაბამისად მისი ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nდაბეგვრას დაქვემდებარებული განაცემი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n65\n\nდოკუმენტის დათვალიერება\n\ninfohub@rs.ge",
    "title": "Document 4a39bdfb-d40a-4e5d-9527-b2ab4034fd47"
  }
}