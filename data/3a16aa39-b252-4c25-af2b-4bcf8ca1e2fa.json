{
  "id": "3a16aa39-b252-4c25-af2b-4bcf8ca1e2fa",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №22296/2/2024\n22 აგვისტო 2024\nდოკუმენტის #:\n22296/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n15 აგვისტო 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდღგ-ით დასაბეგრი ოპერაციები, დაბეგვრის დრო საქონლის მიწოდებისას/მომსახურების გაწევისას, დასაბეგრი თანხა საქონლის მიწოდებისას/მომსახურების გაწევისას\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№22296/2/2024\n15 აგვისტო 2024\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი:\"-------\" (ს/ნ \"-------\" )\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,7.06.2024 წელს განიხილა და მიიღო გადაწყვეტილება \"-------\"-ის 19.02.2024 წელს რეგისტრირებულ საჩივარზე (რეგისტრაციის №22296/2/2024). \n\n\nდავის საგანი: \nუძრავი ქონების იჯარით/ქვეიჯარით გაცემის შედეგად დღგ-ით დასაბეგრი ბრუნვების განსაზღვრის მართლზომიერება.\n\n\nგასაჩივრებული გადაწყვეტილება:\n1. აუდიტის დეპარტამენტის 28.11.2023 წლის №001-260 საგადასახადო მოთხოვნა;\n2. შემოსავლების სამსახურის 31.01.2024 წლის №1556 ბრძანება.\n\n\nდარიცხული თანხა: 132 580 ლარი.\nმათ შორის:\nგადასახადი - 100 033\nდღგ - 89 739\nქონების გადასახადი (არასასოფლო მიწა) – 4 493\nქონების გადასახადი - 5 801\nჯარიმა - 14 121\nსაურავი - 18 426\n\n\nფაქტების აღწერა\nაუდიტის დეპარტამენტის მიერ ჩატარდა გადასახადის გადამხდელის საქმიანობის 20.08.2021 წლიდან 18.03.2023 წლამდე საანგარიშო პერიოდების კამერალური საგადასახადო შემოწმება. შემოწმების შედეგები აისახა აუდიტის დეპარტამენტის 17.11.2023 წლის საგადასახადო შემოწმების აქტში, რომლის მიხედვით, გადასახადის გადამხდელის საქმიანობა წარმოადგენს საკუთრებაში არსებული და ქვეიჯარით მიღებული უძრავი ქონების იჯარით გაცემა სხვა პირებზე \"-------\"-ის  ტერიტორიაზე. იჯარა/ქვეიჯარით უძრავი ქონების გაცემა დაიწყო 2022 წელს და ხელშეკრულების საფუძველზე ქონება გასცა ოთხ სხვადასხვა კომპანიაზე. გადამხდელის მიერ მოწოდებული ხელშეკრულებების, საგამოძიებო სამსახურის მიერ მოწოდებული ინფორმაცია/დოკუმენტაციის, მესამე პირებისგან გამოთხოვილი ინფორმაცია/დოკუმენტაციის შესწავლის შედეგად შემოწმებით განხორციელდა გადამხდელის დღგ-ის ბრუნვის გაანგარიშება. შემოსავლების სამსახურის გადასახადების ადმინისტრირების საინფორმაციო სისტემის მონაცემებით დადგინდა, რომ კომპანიის დღგ-ის გადამხდელად რეგისტრაციის თარიღი არის 2022 წლის 30 ივნისი. დღგ-ის გადამხდელად რეგისტრაცია განხორციელდა გადასახადის გადამხდელის 2023 წლის 12 აპრილის განცხადების საფუძველზე. შესაბამისად, გადასახადის გადამხდელს შესამოწმებელ პერიოდზე არ აქვს წარმოდგენილი დღგ-ის დეკლარაციები.\nაღნიშნული ფაქტობრივი გარემოებების საფუძველზე, აიპი-ს მიერ იჯარა/ქვეიჯარით უძრავი ქონების გადაცემა იბეგრება დღგ-ის 18%-იანი განაკვეთით. შემოწმების მიერ გაანგარიშებული დღგ-ის ბრუნვები აისახა შესაბამის საანგარიშო პერიოდებში. დაერიცხა დღგ და შესაბამისი ჯარიმა.\nშემოწმების აქტის საფუძველზე, გამოიცა 28.11.2023 წლის №29420 ბრძანება და №001-260 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 31.01.2024 წლის №1556 ბრძანებით საჩივარი ნაწილობრივ დაკმაყოფილდა, ხოლო დავების განხილვის საბჭოში არსებული დავის საგნის ნაწილში საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახურმა იხელმძღვანელა საგადასახადო კოდექსის 165-ე მუხლის პირველი და მე2 ნაწილებით, 158-ე მუხლის პირველი ნაწილით, 159-ე მუხლის პირველი ნაწილის „ა“ და „ბ“ ქვეპუნქტებით, 163-ე მუხლის პირველი და მე-2 ნაწილებით, 164-ე მუხლის პირველი ნაწილით. \nშემოსავლების სამსახურმა მიუთითა, რომ მომჩივანი საჩივარში ვერ უთითებს ფაქტობრივ და სამართლებრივ გარემოებებზე, თუ რა ნაწილში იქნა განსაზღვრული საგადასახადო ვალდებულებები არამართლზომიერად. ხოლო, დავის წარმოების პროცესში არ ყოფილა წარმოდგენილი იმგვარი დოკუმენტაცია/მტკიცებულება, რომელიც შეცვლიდა საგადასახადო შემოწმებით დადგენილ გარემოებებს. \nგადასახადის გადამხდელის არგუმენტთან, პირის საგადასახადო ვალდებულებების არაპირდაპირი მეთოდით განსაზღვრასთან მიმართებით, შემოსავლების სამსახური აღნიშნავს, რომ საგადასახადო შემოწმების მიერ, პირის საგადასახადო ვალდებულებების განსაზღვრისთვის არაპირდაპირი მეთოდი არ გამოყენებულა. \nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ საგადასახადო შემოწმების შედეგად საგადასახადო ვალდებულებები განსაზღვრულია კანონმდებლობის მოთხოვნათა დაცვით, საჩივარი ამ ნაწილში დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია\nსაგადასახადო ორგანოს, მოთხოვნილი დოკუმენტაცია: ბუღალტრული აღრიცხვა, საბანკო ამონაწერები და ხელშეკრულებები, სრულად გადაეგზავნა.\nშემოწმების შედეგად დღგ-ის იძულებითი რეგისტრაცია განხორციელდა 2022 წლის 30 ივნისიდან და აუდიტორების მიერ გაწეული მომსახურებიდან გაანგარიშებული დასაბეგრი ბრუნვა განისაზღვრა 498 559 ლარის ოდენობით, მასზედ დაარიცხა დამატებული ღირებულების გადასახადი 89 739 ლარის ოდენობით. შემოსავლების სამსახურში წარდგენილ საჩივარში მოთხოვნილი იყო დღგ-ით დასაბეგრი ბრუნვის გადაანგარიშების დოკუმენტი, რითაც იხელმძღვანელა აუდიტორმა, თუმცა საბჭომ მხოლოდ ზეპირი მოსმენით მიღებული გადაწყვეტილებით დავა ამ ნაწილში არ დააკმაყოფილა. აუდიტორისთვის გადაგზავნილი დოკუმენტაციის (გაწეული მომსახურებების არსებული ხელშეკრულებების, მიღებაჩაბარების და ფაქტორბივი ანგარიშსწორების (საბანკო ამონაწერი))) გადაანგარიშების შედეგად გამოდის, რომ დღგ-ის სავალდებულო რეგისტრაციის თარიღიდან შემოწმების პერიოდის ბოლომდე დასაბეგრი ბრუნვა შეადგენს 428,435.03 ლარს, შესაბამისად დამატებული ღირებულების გადასახადი არის 77,118.31 ლარი, ხოლო სხვაობა გამოდის 12 620.69 ლარი.\nითხოვს შემცირდეს დამატებული ღირებულების გადასახადი 12 620.69 ლარით, მასზე დარიცხული ჯარიმით და საურავით.\n\n\nდავების განხილვის საბჭო მხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 136-ე მუხლის მე-3 ნაწილის თანახმად, გადასახადის გადამხდელი ვალდებულია სრულად აღრიცხოს თავის საქმიანობასთან დაკავშირებული ყველა ოპერაცია, რათა გარანტირებული იყოს კონტროლი მათ დაწყებაზე, მიმდინარეობასა და დასრულებაზე.\nსაგადასახადო კოდექსის 165-ე მუხლის პირველი და მე-2 ნაწილების თანახმად: \n1. დასაბეგრი პირი, თუ ამ კოდექსით სხვა რამ არ არის გათვალისწინებული, ვალდებულია მის მიერ ნებისმიერი უწყვეტი 12 კალენდარული თვის განმავლობაში განხორციელებული დღგ-ით დასაბეგრი საქონლის მიწოდების/მომსახურების გაწევის ოპერაციების ჯამური თანხის 100 000 ლარისთვის გადაჭარბების დღიდან, არაუგვიანეს 2 სამუშაო დღეში დღგ-ის გადამხდელად რეგისტრაციის მიზნით, მიმართოს საგადასახადო ორგანოს.\n2. დასაბეგრ პირს დღგ-ის გამოანგარიშების და გადახდის ვალდებულება წარმოეშობა ამ მუხლის პირველი ნაწილით გათვალისწინებული დასაბეგრი ოპერაციის განხორციელების მომენტიდან (ამ ოპერაციის ჩათვლით), რომლის მიხედვითაც დასაბეგრი ოპერაციების ჯამურმა თანხამ 100 000 ლარს გადააჭარბა.\nსაგადასახადო კოდექსის 159-ე მუხლის პირველი ნაწილის „ა“ და „ბ“ ქვეპუნქტების შესაბამისად, დღგ-ით დასაბეგრი ოპერაციაა: \nა) დასაბეგრი პირის მიერ საქართველოს ტერიტორიაზე ეკონომიკური საქმიანობის ფარგლებში ანაზღაურების სანაცვლოდ საქონლის მიწოდება;\nბ) დასაბეგრი პირის მიერ საქართველოს ტერიტორიაზე ეკონომიკური საქმიანობის ფარგლებში ანაზღაურების სანაცვლოდ მომსახურების გაწევა.\nსაგადასახადო კოდექსის 163-ე მუხლის პირველი და მე-2 ნაწილების თანახმად: \n1. საქონლის მიწოდების/მომსახურების გაწევის დღგ-ით დაბეგვრა ხორციელდება საქონლის მიწოდების/მომსახურების გაწევის მომენტში, თუ ამ მუხლით სხვა რამ არ არის გათვალისწინებული;\n2. თუ თანხა სრულად ან ნაწილობრივ ანაზღაურებულია საქონლის მიწოდებამდე/მომსახურების გაწევამდე, ანაზღაურებული თანხის შესაბამისი დღგ-ის გადახდა ხორციელდება ანაზღაურების თანხის გადახდის საანგარიშო პერიოდის მიხედვით, გარდა ამ მუხლის მე-5 და მე-9 ნაწილებით გათვალისწინებული შემთხვევებისა. \nსაგადასახადო კოდექსის 164-ე მუხლის პირველი ნაწილის თანახმად, თუ ამ მუხლით სხვა რამ არ არის გათვალისწინებული, დღგ-ით დასაბეგრი თანხა არის საქონლის მიწოდების/მომსახურების გაწევის სანაცვლოდ მიღებული/მისაღები ანაზღაურება დღგ-ის გარეშე, საქონლის/მომსახურების ფასთან პირდაპირ დაკავშირებული სუბსიდიის ჩათვლით. აღნიშნული დებულება გამოიყენება საქონლის/მომსახურების გაცვლის ოპერაციის (ბარტერული ოპერაციის) შემთხვევაშიც. \nშემოწმების დადგინდა, რომ გადამხდელის მიერ მოწოდებული ხელშეკრულებების, საგამოძიებო სამსახურის მიერ მოწოდებული ინფორმაცია/დოკუმენტაციის, მესამე პირებისგან გამოთხოვილი ინფორმაცია/დოკუმენტაციის შესწავლის შედეგად შემოწმებით განხორციელდა გადამხდელის დღგ-ის ბრუნვის გაანგარიშება. შემოსავლების სამსახურის გადასახადების ადმინისტრირების საინფორმაციო სისტემის მონაცემებით დადგინდა, რომ კომპანიის დღგ-ის გადამხდელად რეგისტრაციის თარიღი არის 2022 წლის 30 ივნისი. დღგ-ზე რეგისტრაცია განხორციელდა გადასახადის გადამხდელის 2023 წლის 12 აპრილის განცხადების საფუძველზე. შესაბამისად, გადასახადის გადამხდელს შესამოწმებელ პერიოდზე არ აქვს წარმოდგენილი დღგ-ის დეკლარაციები. აღნიშნული ფაქტობრივი გარემოებების საფუძველზე, აიპი-ს მიერ იჯარა/ქვეიჯარით უძრავი ქონების გადაცემა იბეგრება დღგ-ის 18%-იანი განაკვეთით. შემოწმების მიერ გაანგარიშებული დღგ-ის ბრუნვები.\nმომჩივანი ზოგადად საუბრობს და არ წარმოადგენს დასახელებული არგუმენტების დოკუმენტურად დადასტურებულ შესაბამის მტკიცებულებებს, რაც მისი არგუმენტების გათვალისწინების, შესაბამისად, შემოწმებისას დადგენილი გარემოებების შეცვლის და ამ ნაწილში შემოწმების აქტით დარიცხული თანხების შემცირების საფუძველი გახდებოდა.\nმხარეთა არგუმენტების, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საბჭოს მიაჩნია, რომ საგადასახადო ორგანოს გადაწყვეტილება უძრავი ქონების იჯარით/ქვეიჯარით გაცემის შედეგად დღგ-ით დასაბეგრი ბრუნვების განსაზღვრის შესახებ მართებულია და არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაქონლის მიწოდება/მომსახურების გაწევა\nდღგ - ს გადამხდელად ნებაყოფლობითი / სავალდებულო რეგისტრაცია და რეგისტრაციის გაუქმება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n39\n\nდოკუმენტის დათვალიერება\n\ninfohub@rs.ge",
    "title": "Document 3a16aa39-b252-4c25-af2b-4bcf8ca1e2fa"
  }
}