{
  "id": "5ff2928b-7b5a-4697-8ecf-80fa64bf37a8",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №23602/2/2024\n27 სექტემბერი 2024\nდოკუმენტის #:\n23602/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n25 სექტემბერი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაქონლის იმპორტის დღგ-ისგან გათავისუფლება, საქონლის იდენტიფიკაცია და კლასიფიკაცია\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№ 23602/2/2024\n25 სექტემბერი 2024\n﻿გ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს  „----------“ (ს/ნ ----------) \nმოპასუხე: საბაჟო დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 13.09.2024 წელს განიხილა და მიიღო გადაწყვეტილება შპს --------- 31.07.2024 წელს რეგისტრირებულ საჩივარზე (რეგისტრაციის №23602/2/2024). \n\n\nდავის საგანი:\nიმპორტირებულ საქონელზე სასაქონლო-ნომენკლატურული კოდის განსაზღვრა.\n\n\nგასაჩივრებული გადაწყვეტილება:\n1. საბაჟო დეპარტამენტის 2024 წლის 1 ივნისის №33236421 საბაჟო შეტყობინება;\n2. შემოსავლების სამსახურის 2024 წლის 22 ივლისის №17211 ბრძანება. \n\n\nფაქტების აღწერა\nმომჩივნის მიერ ელექტრონულად წარდგენილი №--------- ინვოისისა და სხვა დოკუმენტების საფუძველზე 2024 წლის პირველ ივნისს დარეგისტრირდა №--------- საბაჟო დეკლარაცია, რომლითაც თავისუფალ მიმოქცევაში გაშვების პროცედურაში მოექცა სიროფი „----------“ – 2 000 ერთეული.\nსიროფი „--------“ წარმოადგენს პირის ღრუს და ხახის ლორწოვანი გარსის დამატენიანებელ და დამცავ საშუალებას, ამცირებს მშრალი ხველის და ხმის ჩახლეჩვის სიმპტომებს, შეიცავს გაწმენდილ წყალს, ვაშლის წვენის კონცენტრატს, ლიქენის მალოს, ცაცხვის ბუნებრივ ექსტრაქტებს, ნატრიუმის ჰიალურონატს.\nსაბაჟო დეკლარაციის შევსებისას საბაჟო ორგანოს უფლებამოსილი თანამშრომლის მიერ შეიცვალა თანმხლებ დოკუმენტებში მითითებული სეს ესნ კოდი, კერძოდ, საქონელს (სიროფი „-------“ – 2 000 ერთეული) ნაცვლად თანმხლებ დოკუმენტებში მითითებული ------- სასაქონლო კოდისა, განესაზღვრა -------- სასაქონლო კოდი.\nვინაიდან „2106“ სასაქონლო პოზიციაში შემავალი საქონელი არ თავისუფლდება დღგ-ისგან, ხსენებული საქონლის იმპორტი დაიბეგრა დამატებული ღირებულების გადასახადით და №-------- საბაჟო დეკლარაციით შპს „--------“ (ს/ნ --------) იმპორტის გადასახდელის სახით დაერიცხა დღგ – 3132.56 ლარის ოდენობით.\nკომპანიამ საბაჟო დეპარტამენტის 1.06.2024 წლის №33236421 შეტყობინების გაუქმების და №-------- საქონლის საბაჟო დეკლარაციაში ცვლილების შეტანის მოთხოვნით მიმართა შემოსავლების სამსახურს.\nშემოსავლების სამსახურის 22.07.2024 წლის №17211 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი\nდადგენილი ფაქტობრივი გარემოებების გათვალისწინებით შემოსავლების სამსახურმა მიიჩნია, რომ 2024 წლის პირველი ივნისის №--------- საბაჟო დეკლარაციაში მითითებული სეს ესნ კოდი, დარიცხული დღგ და №33236421 შეტყობინება შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრების დაკმაყოფილების საფუძველი. \n\n\nმომჩივნის არგუმენტაცია\nსაქონელი არის -------- წარმოშობის. სასაქონლო კოდი არის -------- რაც დასტურდება --------- შესაბამისი სამსახურის ექსპორტის დეკლარაციით, ევრო-1 სერთიფიკატით და ინვოისით. გაურკვეველია, რატომ მოხდა ახალი სასაქონლო კოდის განსაზღვრა საბაჟო სამსახურის მიერ. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 173-ე მუხლის „ბ“ ქვეპუნქტით, დღგ-ისგან გათავისუფლებულია სეს ესნის 30-ე ჯგუფით გათვალისწინებული საქონლის იმპორტი.\nსაბაჟო კოდექსის 35-ე მუხლის პირველი და მე-2 ნაწილების თანახმად:\n1. საქონლის იდენტიფიკაცია და კლასიფიკაცია ხორციელდება სეს ესნ-ის საფუძველზე, რომელიც დგინდება საქართველოს ფინანსთა მინისტრის ბრძანებით.\n2. სეს ესნ არის სასაქონლო კლასიფიკაციის კოდების სისტემა, რომელიც შეესაბამება „საქონლის აღწერისა და კოდირების ჰარმონიზებული სისტემის შესახებ“ საერთაშორისო კონვენციის ნომენკლატურას და დეტალიზებულია თერთმეტი ნიშნით, ეროვნული ეკონომიკის სპეციფიკის გათვალისწინებით.\nამავე მუხლის მე-3 და მე-4 ნაწილების მიხედვით, საქონლის დეკლარირებისას სასაქონლო კოდს სეს ესნ-ის შესაბამისად განსაზღვრავს დეკლარანტი. ამასთან, საბაჟო ორგანო აკონტროლებს დეკლარანტის მიერ განსაზღვრული სასაქონლო კოდის სისწორეს.\n„საგარეო-ეკონომიკური საქმიანობის ეროვნული სასაქონლო ნომენკლატურის (სეს ესნ) დამტკიცების თაობაზე“ საქართველოს ფინანსთა მინისტრის 2024 წლის 26 იანვრის №21 ბრძანებით დამტკიცებული „საგარეო-ეკონომიკური საქმიანობის ეროვნული სასაქონლო ნომენკლატურის (სეს ესნ)“ (დანართი №1) მე-3 მუხლის (საგარეო-ეკონომიკური საქმიანობის ეროვნული სასაქონლო ნომენკლატურის ინტერპრეტაციის ძირითადი წესების) პირველი პუნქტის თანახმად, საგარეო-ეკონომიკური საქმიანობის ეროვნულ სასაქონლო ნომენკლატურაში (სეს ესნ) საქონლის კლასიფიკაცია ხორციელდება ამ მუხლით გათვალისწინებული წესების შესაბამისად.\nსეს ესნ-ის 30-ე ჯგუფის (ფარმაცევტული პროდუქცია) შენიშვნების პირველი პუნქტით განსაზღვრულია იმ საქონლის ჩამონათვალი, რომელიც გამოირიცხება აღნიშნული ჯგუფიდან და კლასიფიცირდება სხვა სასაქონლო კოდში. ამ პუნქტის „ე“ ქვეპუნქტი მიუთითებს, რომ მოცემულ ჯგუფში არ ჩაირთვება 3303–3307 სასაქონლო პოზიციების პრეპარატები, მათ შორის, თერაპევტული ან პროფილაქტიკური თვისებების მქონე.\nდადგენილია, რომ მომჩივნის მიერ 2024 წლის 1 ივნისს თავისუფალ მიმოქცევაში გაშვების პროცედურაში მოქცეული სიროფი „---------“ წარმოადგენს პირის ღრუს და ხახის ლორწოვანი გარსის დამატენიანებელ და დამცავ საშუალებას, ამცირებს მშრალი ხველის და ხმის ჩახლეჩვის სიმპტომებს, შეიცავს გაწმენდილი წყალს, ვაშლის წვენის კონცენტრატს, ლიქენის მალოს, ცაცხვის ბუნებრივ ექსტრაქტებს, ნატრიუმის ჰიალურონატს.\nმომჩივნის განმარტებით, სიროფი „-------“ არის --------- წარმოშობის და მისი სასაქონლო კოდი არის 30049000, რაც დასტურდება -------- შესაბამისი სამსახურის ექსპორტის დეკლარაციით, ევრო-1 სერთიფიკატით და ინვოისით. შესაბამისად გაურკვეველია, რატომ მოხდა ახალი სასაქონლო კოდის განსაზღვრა საბაჟო სამსახურის მიერ.\nსაბაჟო დეპარტამენტის 19.08.2024 წლის №---------- წერილში, სადავო საკითხთან დაკავშირებით, მითითებული შემდეგი:\nმომჩივნის მიერ ელექტრონულად წარდგენილი №--------- (13.04.2024) ინვოისისა და სხვა დოკუმენტების საფუძველზე 2024 წლის პირველ ივნისს დარეგისტრირდა №--------- საბაჟო დეკლარაცია, რომლითაც თავისუფალ მიმოქცევაში გაშვების პროცედურაში მოექცა სიროფი „----------“ – 2 000 ერთეული. საბაჟო დეკლარაციის შევსებისას საბაჟო ორგანოს უფლებამოსილი თანამშრომლის მიერ შეიცვალა თანმხლებ დოკუმენტებში მითითებული სეს ესნ კოდი, კერძოდ, საქონელს (სიროფი „---------“ – 2 000 ერთეული) ნაცვლად თანმხლებ დოკუმენტებში მითითებული 3004 90 990 სასაქონლო კოდისა, განესაზღვრა --------- სასაქონლო კოდი.\nსიროფი „---------“ წარმოადგენს პირის ღრუს და ხახის ლორწოვანი გარსის დამატენიანებელ და დამცავ საშუალებას, ამცირებს მშრალი ხველის და ხმის ჩახლეჩვის სიმპტომებს, შეიცავს გაწმენდილი წყალს, ვაშლის წვენის კონცენტრატს, ლიქენის მალოს, ცაცხვის ბუნებრივ ექსტრაქტებს, ნატრიუმის ჰიალურონატს და საქართველოს ფინანსთა მინისტრის 2024 წლის 26 იანვრის №21 ბრძანებით დამტკიცებული „საგარეო-ეკონომიკური საქმიანობის ეროვნული სასაქონლო ნომენკლატურის (სეს ესნ)“ ინტერპრეტაციის ძირითადი წესებისა და ნომენკლატურის სტრუქტურის შესაბამისად, ასევე საერთაშორისო პრაქტიკის გათვალისწინებით, კლასიფიცირდა ---------- სასაქონლო ქვესუბპოზიციაში.\nიმ გარემოების გათვალისწინებით, რომ სეს ესნ-ის 30-ე ჯგუფიდან (ფარმაცევტული პროდუქცია) გამოირიცხება 3303–3307 სასაქონლო პოზიციების პრეპარატები, მათ შორის, თერაპევტული ან პროფილაქტიკური თვისებების მქონე, საბჭოს მიაჩნია, რომ განსახილველ შემთხვევაში საბაჟო ორგანომ, „საგარეო-ეკონომიკური საქმიანობის ეროვნული სასაქონლო ნომენკლატურის (სეს ესნ)“ ინტერპრეტაციის ძირითადი წესების შესაბამისად, სადავო საქონელს მართებულად მიანიჭა ---------- სასაქონლო კოდი და შესაბამისად, ვინაიდან აღნიშნულ სასაქონლო პოზიციაში შემავალი საქონელი არ თავისუფლდება დღგ-ისგან, მისი იმპორტის დაბეგვრა დღგ-ით მართლზომიერია.\nყოველივე ზემოაღნიშნული გარემოებებიდან გამომდინარე, მხარეთა არგუმენტების, სადავო საქმეზე არსებული მასალების და იმის გათვალისწინებით, რომ მომჩივანი ზოგადად საუბრობს და არ წარმოადგენს დასახელებული არგუმენტის დამადასტურებელ შესაბამის მტკიცებულებას (მათ შორის საექსპერტო დასკვნას) საბჭოს მიაჩნია, რომ არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n35\n\nდოკუმენტის დათვალიერება\n\ninfohub@rs.ge",
    "title": "Document 5ff2928b-7b5a-4697-8ecf-80fa64bf37a8"
  }
}