{
  "id": "d9c786e1-ade4-474e-9407-150bf72a1d68",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №18807/2/2023\n19 აპრილი 2023\nდოკუმენტის #:\n18807/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n16 მარტი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, ხელფასის სახით მიღებული შემოსავლები, შემოსავლის მიღებასთან დაკავშირებული ხარჯები, გადახდის წყაროსთან გადასახადის დაკავების წესი, საგადასახადო დეკლარაციაში/გაანგარიშებაში გადასახადის შემცირება\nჩამოტვირთვა\nგაზიარება\n№18807/2/2023\n16.03.2023\n\n\n\n\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „----------“ (ს/ნ ----------) \nმოპასუხე: აუდიტის დეპარტამენტი \n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 16.03.2023 წელს განიხილა და მიიღო გადაწყვეტილება შპს „----------“ 7.02.2023 წელს რეგისტრირებულ საჩივარზე (რეგისტრაციის №18807/2/2023).\n\n\nდავის საგანი: \n1. ფიზიკურ პირებზე ანაზღაურებული თანხის ნაწილის საწარმოს ანგარიშვალდებულ პირზე გაცემულ სარგებლად ჩათვლა და საშემოსავლო გადასახადით დაბეგვრა; \n2. იმპორტირებულ სატრანსპორტო საშუალებებზე გამოწერილ ინვოისებში/შესყიდვის აქტებში დაფიქსირებული თანხების ნაწილის საწარმოს ანგარიშვალდებულ პირზე გაცემულ სარგებლად ჩათვლა და საშემოსავლო გადასახადით დაბეგვრა.\n\n\nგასაჩივრებული გადაწყვეტილება: \n1. აუდიტის დეპარტამენტის 27.10.2022 წლის №002-187 საგადასახადო მოთხოვნა; \n2. შემოსავლების სამსახურის 29.12.2022 წლის №33519 ბრძანება. \n\n\nდარიცხული თანხა: 130 900 ლარი. \nმათ შორის: \nგადასახადი - 75 281 \nდღგ - 1 854 \nსაშემოსავლო გადასახადი - 71 658 \nქონების გადასახადი - 1 769 \nჯარიმა - 36 796 \nსაურავი - 18 823\n\n\nპროცედურული გარემოებები \nგადასახადის გადამხდელის საქმიანობაა საგზაო ბიტუმის შეძენა/რეალიზაცია.\nაუდიტის დეპარტამენტის მიერ ჩატარდა გადასახადის გადამხდელის საქმიანობის 16.04.2019 წლიდან 1.04.2022 წლამდე საანგარიშო პერიოდების კამერალური საგადასახადო შემოწმება. შემოწმების შედეგები აისახა აუდიტის დეპარტამენტის 30.09.2022 წლის საგადასახადო შემოწმების აქტში, რომლის საფუძველზე გამოიცა 26.10.2022 წლის №27138 ბრძანება და 27.10.2022 წლის №002-187 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 29.12.2022 წლის №33519 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nსადავო საკითხები: \n1. ფიზიკურ პირებზე ანაზღაურებული თანხის საწარმოს ანგარიშვალდებულ პირზე გაცემულ სარგებლად ჩათვლა და საშემოსავლო გადასახადით დაბეგვრა \nფაქტების აღწერა \n2019-2022 წლებში საბუღალტრო აღრიცხვის მონაცემების მიხედვით, კომპანიას უფიქსირდება 1 202 370 ლარის ოდენობით მყარი ბიტუმის შეძენა ფიზიკური პირებისგან, რომლებზე გადახდაც ფიქსირდება ნაღდი ანგარიშსწორებით. შემოწმების ეტაპზე გადამხდელის მიერ წარდგენილი იქნა შესყიდვის აქტები, საქონლის მომწოდებლის ხელმოწერის გარეშე. ზოგიერთ შემთხვევაში არ იყო მითითებული ფიზიკური პირების პირადი ნომრებიც.\nშემოწმებისას აღნიშნული ინფორმაცია გადამოწმდა იდენტიფიცირებად ფიზიკურ პირებთან და აღნიშნული ოპერაციის წერილობით დადასტურების შემთხვევაში შესაბამისი ხარჯი სრულად, ხოლო იმ ხარჯის, რომლის გაწევის დამადასტურებელი დოკუმენტაცია შემოწმებისთვის არ იქნა წარდგენილი - 75% ჩაითვალა მომწოდებელზე გადახდილ ანაზღაურებად შემოსავლების სამსახურის უფროსის 2019 წლის 8 ივლისის №22708 ბრძანების მიხედვით.\nსაგადასახადო კოდექსის 101-ე და 154-ე მუხლების შესაბამისად, შემოწმებისას გადამხდელის მიერ აღიარებული ფიზიკურ პირებზე გადახდილი ანაზღაურების 25% ჩაითვალა ანგარიშვალდებულ პირზე გაცემულ სარგებლად. გადამხდელს დაერიცხა საშემოსავლო გადასახადი და დაეკისრა საგადასახადო კოდექსის 275-ე მუხლით განსაზღვრული ჯარიმა.\n\n\nშემოსავლების სამსახურის გადაწყვეტილების შინაარსი \nშემოსავლების სამსახურმა იხელმძღვანელა საგადასახადო კოდექსის 136-ე მუხლით, 73-ე მუხლის მე-5 ნაწილით, 49-ე მუხლის პირველი ნაწილის „ე“ ქვეპუნქტით, 61-ე მუხლის მე-3 ნაწილით, 105-ე მუხლის მე-2 ნაწილით, 101-ე მუხლის პირველი ნაწილით და 154-ე მუხლის პირველი ნაწილის „ა“ ქვეპუნქტით და მიიჩნია, რომ საგადასახადო შემოწმების შედეგად საგადასახადო ვალდებულებები განსაზღვრულია კანონმდებლობის მოთხოვნათა დაცვით, საჩივარი დაუსაბუთებელია და არ უნდა დაკმაყოფილდეს. \n\n\nმომჩივნის არგუმენტაცია \nმომჩივანი განმარტავს, რომ საქმე ეხება 2019-2021 წლების საანგარიშგებო პერიოდს, სადაც აღიარა არასრულფასოვნად წარმოდგენილი შესყიდვის აქტები, რადგანაც თავისდოულად არ ხდებოდა შესყიდვების დოკუმენტურად აღრიცხვა, მისი მოთხოვნა მდგომარეობს შემდეგში, რომ გათვლისწინდეს ამჟამად, დაგვიანებით წარმოდგენილი შესყიდვის აქტები, რადგან ყველა შესყიდულ საქონლზე თანხა რეალურად გადახდილი აქვს მომწოდებელზე და უფლებამოსილების ფარგლებში კანონმდებლობის შესაბამისად მოხდეს საშემოსავლო გადასახდის კორექტირება.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 136-ე მუხლის მე-3 ნაწილის მიხედვით, გადასახადის გადამხდელი ვალდებულია სრულად აღრიცხოს თავის საქმიანობასთან დაკავშირებული ყველა ოპერაცია, რათა გარანტირებული იყოს კონტროლი მათ დაწყებაზე, მიმდინარეობასა და დასრულებაზე.\nამავე კოდექსის 73-ე მუხლის მე-5 ნაწილის „ა“ ქვეპუნქტის თანახმად, საგადასახადო ორგანოს უფლება აქვს, პირის საგადასახადო ვალდებულებები განსაზღვროს არაპირდაპირი მეთოდების გამოყენებით (აქტივების სიდიდის, საოპერაციო შემოსავლებისა და ხარჯების, პირის შესახებ ინფორმაციის მისი საქმიანობის სხვა საგადასახადო პერიოდთან ან სხვა ამგვარი გადასახადის გადამხდელის შესახებ მონაცემების შედარების, აგრეთვე სხვა მსგავსი ინფორმაციის ანალიზის საფუძველზე), თუ პირს არ აქვს სააღრიცხვო დოკუმენტაცია ან სააღრიცხვო დოკუმენტაციით შეუძლებელია დაბეგვრის ობიექტის დადგენა.\nსაგადასახადო კოდექსის 61-ე მუხლის მე-3 ნაწილის თანახმად, საგადასახადო ორგანო უფლებამოსილია პირს დაარიცხოს გადასახადი თავის ხელთ არსებული ინფორმაციის საფუძველზე, თუ პირი მას არ წარუდგენს გადასახადის დასარიცხად საჭირო ინფორმაციას.\nსაგადასახადო კოდექსის 101-ე მუხლის პირველი ნაწილის თანახმად, ხელფასის სახით მიღებულ შემოსავლებს განეკუთვნება ფიზიკური პირის მიერ დაქირავებით მუშაობის შედეგად მიღებული ნებისმიერი საზღაური ან სარგებელი, მათ შორის, წინა სამუშაო ადგილიდან პენსიის ან სხვა სახით მიღებული შემოსავალი, ან შემოსავალი მომავალი სამუშაო ადგილიდან.\nამავე კოდექსის 154-ე მუხლის პირველი ნაწილის თანახმად, გადახდის წყაროსთან გადასახადის დაკავება ევალება საგადასახადო აგენტს, რომელიც არის იურიდიული პირი, საწარმო/ორგანიზაცია ან მეწარმე ფიზიკური პირი, რომელიც დაქირავებულს უხდის ხელფასს.\nსაგადასახადო კოდექსის 105-ე მუხლის მე-2 ნაწილის თანახმად, თუ ამ კოდექსით სხვა რამ არ არის გათვალისწინებული, ყველა ხარჯი დოკუმენტურად უნდა იყოს დადასტურებული.\nდადგენილია, რომ მომჩივნის მიერ ფიზიკურ პირებზე ბიტუმის შეძენაზე გადახდილი ანაზღაურების 25% ჩაითვალა ანგარიშვალდებულ პირზე გაცემულ სარგებლად და დაიბეგრა გადახდის წყაროსთან საშემოსავლო გადასახადით. \nზემოაღნიშნულიდან გამომდინარე, საქმეზე არსებული მასალების და ფაქტობრივი გარემოებების გათვალისწინებით, საბჭოს მიაჩნია, რომ ფიზიკურ პირებზე ბიტუმის შეძენაზე გადახდილი თანხების ნაწილის (ხარჯების არაპირდაპირი მეთოდის გათვალისწინებით) საწარმოს ანგარიშვალდებულ პირზე გაცემულ სარგებლად ჩათვლა და საშემოსავლო გადასახადით დაბეგვრა მართებულია.\n\n\n2. იმპორტირებულ სატრანსპორტო საშუალებებზე გამოწერილ ინვოისებში/შესყიდვის აქტებში დაფიქსირებული თანხების ნაწილის საწარმოს ანგარიშვალდებულ პირზე გაცემულ სარგებლად ჩათვლა და საშემოსავლო გადასახადით დაბეგვრა\n\n\nფაქტების აღწერა \nშესამოწმებელ პერიოდში მომჩივანს უფიქსირდება სატრანსპორტო საშუალებების იმპორტი ---------- დან და ---------- დან. შესყიდვა ხორციელდება ფიზიკური პირების მიერ და შესყიდვის აქტი და ინვოისი გამოწერილია აღნიშნულ პირებზე. სატრანსპორტო საშუალებების განბაჟება კი ხორციელდება შპს „----------“ სახელზე, ხოლო სატარიფო ღირებულება განისაზღვრა ექსპერტიზის დასკვნით. გადამხდელის მიერ წარდგენილი საბუღალტრო აღრიცხვის მონაცემების მიხედვით ანგარიშვალდებულ პირზე გაცემული თანხით სატრანსპორტო საშუალებების ღირებულება ანაზღაურებულია ექსპერტიზის დასკვნის სატარიფო ღირებულების შესაბამისად. \nსაგადასახადო ორგანომ იხელმძღვანელა შემოსავლების სამსახურის უფროსის 2021 წლის 12 ნოემბრის №35390 ბრძანებით. შემოწმებისას აღნიშნული ოპერაციის ფარგლებში ინვოისში/შესყიდვის აქტში დაფიქსირებული ღირებულების 75% ჩაითვალა მომწოდებელზე გადახდილ ანაზღაურებად და გადამხდელის მიერ აღიარებული დამატებით გადახდილი ანაზღაურება ჩაითვალა ანგარიშვალდებულ პირზე გაცემულ სარგებლად საგადასახადო კოდექსის 101-ე და 154-ე მუხლების მიხედვით. გადამხდელს დაერიცხა გადასახადი და დაეკისრა საგადასახადო კოდექსის 275-ე მუხლით განსაზღვრული ჯარიმა.\n\n\nშემოსავლების სამსახურის გადაწყვეტილების შინაარსი \nშემოსავლების სამსახურმა იხელმძღვანელა საგადასახადო კოდექსის 136-ე მუხლით, 73-ე მუხლის მე-5 ნაწილით, 49-ე მუხლის პირველი ნაწილის „ე“ ქვეპუნქტით, 61-ე მუხლის მე-3 ნაწილით, 105-ე მუხლის მე-2 ნაწილით, 101-ე მუხლის პირველი ნაწილით და 154-ე მუხლის პირველი ნაწილის „ა“ ქვეპუნქტით და მიიჩნია, რომ საგადასახადო შემოწმების შედეგად საგადასახადო ვალდებულებები განსაზღვრულია კანონმდებლობის მოთხოვნათა დაცვით, წარმოდგენილი საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია \nამ დავის საგანზე მომჩივანი არგუმენტებს არ წარმოადგენს.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 136-ე მუხლის მე-3 ნაწილის მიხედვით, გადასახადის გადამხდელი ვალდებულია სრულად აღრიცხოს თავის საქმიანობასთან დაკავშირებული ყველა ოპერაცია, რათა გარანტირებული იყოს კონტროლი მათ დაწყებაზე, მიმდინარეობასა და დასრულებაზე.\nამავე კოდექსის 73-ე მუხლის მე-5 ნაწილის „ა“ ქვეპუნქტის თანახმად, საგადასახადო ორგანოს უფლება აქვს, პირის საგადასახადო ვალდებულებები განსაზღვროს არაპირდაპირი მეთოდების გამოყენებით (აქტივების სიდიდის, საოპერაციო შემოსავლებისა და ხარჯების, პირის შესახებ ინფორმაციის მისი საქმიანობის სხვა საგადასახადო პერიოდთან ან სხვა ამგვარი გადასახადის გადამხდელის შესახებ მონაცემების შედარების, აგრეთვე სხვა მსგავსი ინფორმაციის ანალიზის საფუძველზე), თუ პირს არ აქვს სააღრიცხვო დოკუმენტაცია ან სააღრიცხვო დოკუმენტაციით შეუძლებელია დაბეგვრის ობიექტის დადგენა. \nსაგადასახადო კოდექსის კოდექსის 49-ე მუხლის პირველი ნაწილის „ე“ ქვეპუნქტის შესაბამისად, საგადასახადო ორგანოებს უფლება აქვთ დამოუკიდებლად განსაზღვრონ გადასახადის გადამხდელის საგადასახადო ვალდებულების მოცულობა საგადასახადო ორგანოში არსებული ინფორმაციით (მათ შორის, გადასახადის გადამხდელის დანახარჯების შესახებ) ან შედარების მეთოდით – სხვა ამგვარი გადასახადის გადამხდელების შესახებ ინფორმაციის ანალიზის საფუძველზე, თუ გადასახადის გადამხდელი არ წარადგენს საგადასახადო კონტროლის განსახორციელებლად საჭირო სააღრიცხვო დოკუმენტაციას ან დადგენილი წესის დარღვევით აწარმოებს ბუღალტერიას, აგრეთვე ამ კოდექსით გათვალისწინებულ სხვა შემთხვევებში.\nსაგადასახადო კოდექსის 61-ე მუხლის მე-3 ნაწილის თანახმად, საგადასახადო ორგანო უფლებამოსილია პირს დაარიცხოს გადასახადი თავის ხელთ არსებული ინფორმაციის საფუძველზე, თუ პირი მას არ წარუდგენს გადასახადის დასარიცხად საჭირო ინფორმაციას.\nსაგადასახადო კოდექსის 105-ე მუხლის მე-2 ნაწილის თანახმად, თუ ამ კოდექსით სხვა რამ არ არის გათვალისწინებული, ყველა ხარჯი დოკუმენტურად უნდა იყოს დადასტურებული. \nსაგადასახადო კოდექსის 101-ე მუხლის პირველი ნაწილის თანახმად, ხელფასის სახით მიღებულ შემოსავლებს განეკუთვნება ფიზიკური პირის მიერ დაქირავებით მუშაობის შედეგად მიღებული ნებისმიერი საზღაური ან სარგებელი, მათ შორის, წინა სამუშაო ადგილიდან პენსიის ან სხვა სახით მიღებული შემოსავალი, ან შემოსავალი მომავალი სამუშაო ადგილიდან.\nამავე კოდექსის 154-ე მუხლის პირველი ნაწილის თანახმად, გადახდის წყაროსთან გადასახადის დაკავება ევალება საგადასახადო აგენტს, რომელიც არის იურიდიული პირი, საწარმო/ორგანიზაცია ან მეწარმე ფიზიკური პირი, რომელიც დაქირავებულს უხდის ხელფასს.\nდადგენილია, რომ შესამოწმებელ პერიოდში პირს უფიქსირდება სატრანსპორტო საშუალებების იმპორტი ---------- დან და ---------- დან. შესყიდვა ხორციელდება ფიზიკური პირების მიერ და შესყიდვის აქტი და ინვოისი გამოწერილია აღნიშნულ პირებზე. სატრანსპორტო საშუალებების განბაჟება კი ხორციელდება შპს „----------“ სახელზე, ხოლო სატარიფო ღირებულება განისაზღვრა ექსპერტიზის დასკვნის მიხედვით. გადამხდელის მიერ წარმოდგენილი საბუღალტრო აღრიცხვის მონაცემების მიხედვით ანგარიშვალდებულ პირზე გაცემული თანხით სატრანსპორტო საშუალებების ღირებულება ანაზღაურებულია ექსპერტიზის დასკვნის სატარიფო ღირებულების შესაბამისად.\nსაგადასახადო ორგანომ იხელმძღვანელა შემოსავლების სამსახურის უფროსის 2021 წლის 12 ნოემბრის №35390 ბრძანებით. შემოწმებისას აღნიშნული ოპერაციის ფარგლებში ინვოისში/შესყიდვის აქტში დაფიქსირებული ღირებულების 75% ჩაითვალა მომწოდებელზე გადახდილ ანაზღაურებად და გადამხდელის მიერ აღიარებული დამატებით გადახდილი ანაზღაურება ჩაითვალა ანგარიშვალდებულ პირზე გაცემულ სარგებლად.\nმომჩივანი ზოგადად საუბრობს და ამ ნაწილში ვერ წარმოადგენს დასახელებული არგუმენტების დოკუმენტურად დადასტურებულ რაიმე სახის მტკიცებულებას, რითაც საგადასახადო ორგანოს მიერ შემოწმების აქტით დადგენილი გარემოებების შეცვლის და ამ ნაწილში შემოწმების აქტით დარიცხული თანხების შემცირების საფუძველი გახდებოდა,\nზემოაღნიშნულიდან გამომდინარე, საქმეზე არსებული მასალების და ფაქტობრივი გარემოებების გათვალისწინებით, საბჭოს მიაჩნია, რომ იმპორტირებულ სატრანსპორტო საშუალებებზე გამოწერილ ინვოისებში/შესყიდვის აქტებში დაფიქსირებული თანხების ნაწილის (ხარჯების არაპირდაპირი მეთოდის გათვალისწინებით) საწარმოს ანგარიშვალდებულ პირზე გაცემულ სარგებლად ჩათვლა და საშემოსავლო გადასახადით დაბეგვრა მართებულია.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nარაპირდაპირი მეთოდის გამოყენების საფუძვლები\nშემოსავლების/ხარჯების განსაზღვრა არაპირდაპირი მეთოდით\nდეკლარაციის/ინფორმაციის დაგვიანებით წარდგენისთვის/წარუდგენლობისთვის განსაზღვრული ჯარიმა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n10\n\nდოკუმენტის დათვალიერება\n\ninfohub@rs.ge",
    "title": "Document d9c786e1-ade4-474e-9407-150bf72a1d68"
  }
}