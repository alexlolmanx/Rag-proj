{
  "id": "a01672ab-640a-4537-ac72-d3f42ce88839",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19316/2/2023\n07 ივნისი 2023\nდოკუმენტის #:\n19316/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n05 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nსაგადასახადო დავალიანების გადახდევინების უზრუნველყოფა საგადასახადო ორგანოს მიერ, საბანკო ანგარიშზე საინკასო დავალების წარდგენა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19316/2/2023\n5.05.2023\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: „----------“ (ს/ნ ----------) \nმოპასუხე: ვალის მართვის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 5.05.2023 წელს განიხილა და მიიღო გადაწყვეტილება „----------“ 3.04.2023 წელს რეგისტრირებულ საჩივარზე (რეგისტრაციის №19316/2/2023).\n\n\nდავის საგანი: \nსაგადასახადო დავალიანების გადახდევინების უზრუნველყოფის ღონისძიებები.\n\n\nგასაჩივრებული გადაწყვეტილება: \n1. ვალის მართვის დეპარტამენტის 5.12.2022 წლის №011-2022-233247 ბრძანება საბანკო ანგარიშებიდან გადასახადის, საურავის და ჯარიმის თანხების ჩამოწერის შესახებ;\n2. შემოსავლების სამსახურის 3.02.2023 წლის №1814 ბრძანება.\n\n\nფაქტების აღწერა \nგადასახადის გადამხდელის პირადი აღრიცხვის ბარათზე არსებული აღიარებული საგადასახადო დავალიანების გამო საგადასახადო კოდექსის 243-ე მუხლის საფუძველზე გამოიცა ვალის მართვის დეპარტამენტის 5.12.2022 წლის №011-2022-233247 ბრძანება მომჩივნის საბანკო ანგარიშებიდან გადასახადის, საურავის და ჯარიმის თანხების ჩამოწერის შესახებ.\nაღნიშნული ბრძანება 22.12.2022 წელს გასაჩივრდა შემოსავლების სამსახურში, რომლის 3.02.2023 წლის №1814 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახურმა იხელმძღვანელა საგადასახადო კოდექსის 302-ე მუხლის მე-6 ნაწილით, მე-8 მუხლის მე-5 ნაწილით, 238-ე მუხლის პირველი ნაწილის „ე“ ქვეპუნქტით, 243-ე მუხლის პირველი ნაწილით და განმარტავს, რომ ვინაიდან მომჩივანს შემოსავლების სამსახურის გადასახადების ადმინისტრირების საინფორმაციო სისტემის მონაცემებით 5.12.2022 წლის მდგომარეობით ერიცხებოდა აღიარებული საგადასახადო დავალიანება, ვალის მართვის დეპარტამენტის მიერ სადავო ბრძანება გამოცემულია საგადასახადო კანონმდებლობის შესაბამისად და გადასახადის გადამხდელს მოთხოვნა არ უნდა დაკმაყოფილდეს.\n\n\nმომჩივნის არგუმენტაცია \nმომჩივნის განცხადებით 2022 წლის აგვისტოში მიზნობრივი დანიშნულებით აუქციონზე შეიძინა 370 მ2 მიწის ნაკვეთი ---------- ქუჩის მიმდებარედ. მას სურდა ავტოფარეხისა და დამხმარე სათავსოების აშენება აღნიშნულ მიწის ნაკვეთზე, თუმცა მერიამ არ მისცა საშუალება. ამჟამად მის კუთვნილ მიწაზე გაშენებულია სკვერი. ოცდაერთი წელია დაკარგული აქვს მიწაზე საკუთრების უფლება. არის ტექნიკური უნივერსიტეტის პროფესორი და პატრონობს ინვალიდ შვილს. არ აქვს მატერიალური სახსრები რომ საკუთრებაზე, რომლითაც არ უსარგებლია გადაიხადოს გადასახადები.\nმომჩივანი ითხოვს, შემოსავლების სამსახურის №1814 ბრძანების გაუქმებას, ანგარიშიდან ჩამოწერილი 472 ლარის უკან დაბრუნებას მის საბანკო ანგარიშზე. თვლის, რომ საურავთან დაკავშირებით უნდა არსებობდეს შეტყობინების საშუალება, რომ გადამხდელს ეცნობოს დავალიანების დარიცხვის შესახებ. უსამართლობად მიაჩნია მოსახლეობის კიდევ უფრო მძიმე ეკონომიკურ მდგომარეობაში ჩაყენება.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 238-ე მუხლის პირველი ნაწილის „ე“ ქვეპუნქტის მიხედვით, საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად ვალდებული პირის საბანკო ანგარიშზე წარადგინოს საინკასო დავალება.\nსაგადასახადო კოდექსის 243-ე მუხლის პირველი და მე-2 ნაწილების თანახმად:\n1. ამ კოდექსით გათვალისწინებულ შემთხვევებში საგადასახადო ორგანოს უფლება აქვს, აღიარებული საგადასახადო დავალიანების ფარგლებში პირის საბანკო ანგარიშებიდან (გარდა საანაბრო (ვადიანი) ანგარიშისა) საინკასო დავალებით ჩამოწეროს გადასახადის, საურავისა და ჯარიმის თანხები და ჩარიცხოს ისინი შესაბამის ბიუჯეტში.\n2. პირის საბანკო ანგარიშიდან გადასახადისა და სანქციის (მათ შორის, საბაჟო სანქციის) თანხის ჩამოწერის შესახებ საგადასახადო ორგანოს გადაწყვეტილება ამ პირს ელექტრონულად ეგზავნება.\nსაქმის მასალებიდან ირკვევა, რომ მომჩივანს 5.12.2022 წლის მდგომარეობით ერიცხებოდა აღიარებული საგადასახადო დავალიანება 472.49 ლარის ოდენობით, რაც საბანკო ანგარიშებიდან ჩამოწერილია 5.12.2022 წლის №011-2022-233247 საინკასო დავალების საფუძველზე. შედეგად ვალის მართვის დეპარტამენტის 23.12.2022 წლის №011-2022-248336 ბრძანებით გაუქმდა გადამხდელის საბანკო ანგარიშებზე წარდგენილი საინკასო დავალებები.\nზემოაღნიშნულიდან გამომდინარე, ვინაიდან მომჩივანს საინკასო დავალების გამოცემის თარიღისათვის, 5.12.2022 წლისთვის ერიცხებოდა აღიარებული საგადასახადო დავალიანება, საბჭოს მიაჩნია, რომ მომჩივნის მიმართ უზრუნველყოფის ღონისძიების გავრცელება მართებულია და არ არსებობს საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nუზრუნველყოფის ღონისძიებები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n27\n\nდოკუმენტის დათვალიერება\n\ninfohub@rs.ge",
    "title": "Document a01672ab-640a-4537-ac72-d3f42ce88839"
  }
}