{
  "id": "144e0c86-ec0f-4eaa-bcd1-07d7c3a785b0",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 17506\n19 ივლისი 2023\nდოკუმენტის #:\n17506\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n19 ივლისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, უსასყიდლოდ საქონლის მიწოდება/მომსახურების გაწევა ან/და ფულადი სახსრების გადაცემა\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nN  17506\n19 ივლისი 2023 \n\n\nბ რ ძ ა ნ ე ბ ა \n\n\nშპს -------- (ს/ნ --------)\n(მის: -------------)\n2023 წლისს 10 მაისის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 3 ივლისს გამართულ სხდომაზე (ოქმი №70) განიხილა შპს „-----------“ (ს/ნ -------------) №19639/2/2023 საჩივარი, შემოსავლების სამსახურის აუდიტის დეპარტამენტის 2023 წლის 10 აპრილის №042-8 კორექტირებულ საგადასახადო მოთხოვნასთან დაკავშირებით.\n\n\nგადასახადის გადამხდელის პოზიცია:\n1. გადასახადის გადამხდელი არ ეთანხმება სატრანსპორტო საშუალების მიწოდების ოპერაციის უსასყიდლო მიწოდებად განხილვას და მოგების და დამატებული ღირებულების გადასახადებით დაბეგვრას. აცხადებს, რომ მიწოდება განხორციელდა ნასყიდობის ხელშეკრულების საფუძველზე და აღნიშნულის გათვალისწინებით ითხოვს დარიცხული თანხის გადაანგარიშებას.\n2. არ ეთანხმება შავი ლითონის ლისტების გადამუშავების შედეგად მიღებული ჯართის რეალიზაციის დღგ-ით დაბეგვრას. აცხადებს, რომ საგადასახადო შემოწმების აქტი გამოიცა საკითხზე, რომელიც ადმინისტრაციული ორგანოს მიერ სათანადოდ არ ყოფილა გამოკვლეული. სადავო საკითხთან დაკავშირებით გადასახადის გადამხდელის მიერ წარდგენილი დოკუმენტაცია შესამოწმებლად გადაგზავნილი იქნა შესაბამის ორგანოში, სადაც მიმდინარეობს მოკვლევა და დღემდე კომპეტენტურ ორგანოს არ შეუფასებია ამ ხელშეკრულების ნამდვილობა. შესაბამისად, შემოსავლების სამსახურის გადაწყვეტილება არ არის აღსრულებული და ეს გარემობაც საკმარისია გასაჩივრებული აქტის ბათილად ცნობისთვის.\nგადასახადის გადამხდელი ასევე აცხადებს, რომ ჩათვლის უფლებით დღგ-ისგან გათავისუფლებულია შავი ან/და ფერადი ლითონების ჯართის და შავი ან/და ფერადი ლითონების ნარჩენების მიწოდება თუ შესაძლებელია საქონლის მიმღები მხარის იდენტიფიცირება. სადავო ოპერაციასთან მიმართებაში დაკმაყოფილებულია კანონმდებლობით გათვალისწინებული ერთადერთი მოთხოვნა მყიდველის იდენტიფიცირებასთან დაკავშირებით და ის ფაქტი, რომ ადმინისტრაციულმა ორგანომ ვერ შეძლო აღნიშნულ პირთან დაკავშირება არ ნიშნავს მის არაიდენტიფიცირებადობას და არ წარმოადგენს ოპერაციის კვალიფიკაციის შეცვლის საფუძველს. \n3. გადასახადის გადამხდელი არ ეთანხმება ასევე საშემოსავლო გადასახადის ნაწილში განსაზღვრულ საგადასახადო ვალდებულებებს. აცხადებს, რომ შპს „-------------“ მიერ ფიზიკურ პირებზე 19 ივლისი 2023 N 17506 გადარიცხულია როგორც ხელფასი, ასევე, გაწეული მომსახურების ანაზღაურება. შემოსავლის მიმღები ფიზიკური პირები შემოსავლის მიღების მომენტში წარმოადგენენ ინდივიდუალურ მეწარმეებს. შემოწმებით გადახდის წყაროსთან არამართლზომიერად იქნა დაბეგრილი ზემოაღნიშნულ პირებზე გადახდილი თანხები.\n\n\nფაქტობრივი გარემოებები:\nშემოსავლების სამსახურის 2022 წლის 16 აგვისტოს №21602 ბრძანებით შპს „3-----------“ (ს/ნ ----------) საჩივარი 2021 წლის 22 ნოემბრის №042-40 კორექტირებულ საგადასახადო მოთხოვნასთან დაკავშირებით დაკმაყოფილდა ნაწილობრივ, კერძოდ:\n1. შპს „----------“ (ს/ნ -----------) საჩივარი დაკმაყოფილდეს ნაწილობრივ;\n2. მე-2 სადავო საკითხთან დაკავშირებით, დაევალოს აუდიტის დეპარტამენტს საქართველოს ფინანსთა სამინისტროსთან არსებული დავების განხილვის საბჭოს 2022 წლის 6 მაისის №15705/2/2022 გადაწყვეტილების შესაბამისად, შეისწავლოს/გამოიკვლიოს სადავო საკითხი და სათანადო საფუძვლის არსებობის შემთხვევაში, განახორციელოს საგადასახადო ვალდებულებების შესაბამისი კორექტირება (შემცირება);\n3. დანარჩენ ნაწილში საჩივარი არ დაკმაყოფილდეს.“ შემოსავლების სამსახურის 2022 წლის 16 აგვისტოს №21602 ბრძანების აღსრულების მიზნით, აუდიტის დეპარტამენტმა გამოსცა 2023 წლის 31 მარტის დასკვნა საგადასახადო შემოწმების შედეგების გადაანგარიშებაზე, რომლითაც საგადასახადო ვალდებულებები არ დაექვემდებარა კორექტირებას. აღნიშნულზე გადასახადის გადამხდელს წარედგინა 2023 წლის 10 აპრილის №042-8 კორექტირებული საგადასახადო მოთხოვნა. \n\n\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი: \nშავი ლითონის ლისტების გადამუშავების შედეგად მიღებული ჯართის რეალიზაციის დღგ-ით დაბეგვრის საკითხთან დაკავშირებით, გადასახადის გადამხდელის მიერ წარმოდგენილია აღნიშნულ ოპერაციასთან დაკავშირებული დოკუმენტები (ხელშეკრულებები და მიღება-ჩაბარების აქტები). წარმოდგენილი ინფორმაციის შესწავლის შედეგად დგინდება, რომ საწარმომ ფერადი ლითონის ლისტების დამუშავება-დაჭრა და ჯართად ქცევა დაუკვეთა ფ/პ ---------------, რისთვისაც გადაუხადა 10 000 ლარი (ერთჯერადი მომსახურების ხელშეკრულების მიხედვით). აღნიშნული ფიზიკური პირის მიერ გაწეული მომსახურება საწარმოს არ აქვს დაბეგრილი გადახდის წყაროსთან. ამასთან, გადასახადის გადამხდელის მიერ წარმოდგენილია ნასყიდობის ხელშეკრულება, რომლის მიხედვითაც 1 430 396 ლარად 2 596 ტონა შავი ლითონის ჯართი მიაწოდა არარეზიდენტ ფიზიკურ პირს (აღნიშნული ჯართი შეძენილია როგორც ფერადი ლითონის ლისტი 1 684 804 ლარად). აღნიშნული საკითხის დამატებით შესწავლის შემდეგ არ გამოვლინდა ისეთი გარემოება, რის საფუძველზეც მოხდებოდა საგადასახადო შემოწმებით საქართველოს საგადასახადო კოდექსის 73-ე მუხლის მე-5 და მე-9 ნაწილების მიხედვით განსაზღვრული შავი ლითონის ლისტების რეალიზაციის შედეგად დარიცხული თანხების კორექტირება. ზემოაღნიშნული გარემოებებიდან გამომდინარე, საგადასახადო შემოწმების შედეგები არ დაექვემდებარა გადაანგარიშებას.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის მიხედვით, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\n\n\nსაქართველოს საგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. აღნიშნულ საკითხს იხილავს ის ორგანო, რომლის მიერ მიღებული გადაწყვეტილების მიხედვითაც იქნა გამოცემული გასაჩივრებული გადაწყვეტილება/საგადასახადო მოთხოვნა.\nპირველ და მე-3 სადავო საკითხებთან დაკავშირებით, შემოსავლების სამსახური აღნიშნავს, რომ გადამხდელს წარმოდგენილ საჩივარში სადავო გარემოებად მითითებული აქვს ისეთი ფაქტობრივი გარემოებები, რაც შემოსავლების სამსახურის 2022 წლის 16 აგვისტოს №21602 ბრძანებით არ დაკმაყოფილდა და არ ყოფილა დავალებული შესასრულებლად აუდიტის დეპარტამენტისთვის. შესაბამისად, არ არსებობს აღნიშნული სადავო საკითხების ნაწილში წარმოდგენილი საჩივრის დაკმაყოფილების სამართლებრივი საფუძველი. \nმე-2 სადავო საკითხთან დაკავშირებით, შემოსავლების სამსახური ყურადღებას ამახვილებს აუდიტის დეპარტამენტის მიერ საგადასახადო შემოწმების შედეგების გადაანგარიშების თაობაზე გამოცემულ დასკვნაზე, რომლის თანახმად, გადასახადის გადამხდელის მიერ წარმოდგენილი დოკუმენტების შესწავლის შემდეგ არ გამოვლინდა ისეთი გარემოება, რის საფუძველზეც მოხდებოდა საგადასახადო შემოწმებით საქართველოს საგადასახადო კოდექსის 73-ე მუხლის მე-5 და მე-9 ნაწილების მიხედვით განსაზღვრული შავი ლითონის ლისტების რეალიზაციის შედეგად დარიცხული თანხების კორექტირება. \nსაქმეზე არსებული მტკიცებულებების და აუდიტის დეპარტამენტის დასკვნაზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისათვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ : \n\n\n1. შპს „-----------“ (ს/ნ -----------) საჩივარი არ დაკმაყოფილდეს;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nოპერაციისთვის კვალიფიკაციის შეცვლის საფუძვლები და სამეურნეო ოპერაციების ეკონომიკური გავლენა (73-ე მუხლის მე-9 ნაწილი)\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n53\n\nდოკუმენტის დათვალიერება\n\ninfohub@rs.ge",
    "title": "Document 144e0c86-ec0f-4eaa-bcd1-07d7c3a785b0"
  }
}