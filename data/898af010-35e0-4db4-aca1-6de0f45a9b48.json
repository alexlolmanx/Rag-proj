{
  "id": "898af010-35e0-4db4-aca1-6de0f45a9b48",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №24404/2/2024\n14 იანვარი 2025\nდოკუმენტის #:\n24404/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n25 დეკემბერი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაგადასახადო შემოწმების აქტი, საგადასახადო შემოწმების აქტი, დავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n2 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\n №24404/2/2024\n25 დეკემბერი 2024\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „-------“ (ს/ნ \"--------\")\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,20.12.2024 წელს განიხილა და მიიღო გადაწყვეტილება შპს \"------\" 5.12.2024 წელს რეგისტრირებულ საჩივარზე (რეგისტრაციის №24404/2/2024). \n\n\nდავის საგანი: \nშემოსავლების 2024 წლის 15 აგვისტოს №18826 ბრძანების აღსრულების შედეგები. \n\n\nგასაჩივრებული გადაწყვეტილება: \n1. აუდიტის დეპარტამენტის 18.09.2024 წლის №002-183 საგადასახადო მოთხოვნა;\n2. შემოსავლების სამსახურის 15.11.2024 წლის №24260 ბრძანება. \n\n\nდარიცხული თანხა: 17 520,2 ლარი.\nმათ შორის:\nსაშემოსავლო გადასახადი 10 714\nჯარიმა - 5 357\nსაურავი - 1 449,2\n\n\nფაქტების აღწერა/დარიცხვის საფუძვლები\nშესამოწმებელ პერიოდში კომპანიის საქმიანობაა წყლის გამაცხელებლების იმპორტი ჩინეთიდან, დახერხილი ხის მასალის იმპორტი რუსეთიდან და შემდგომ მათი საბითუმო რეალიზაცია.\nაუდიტის დეპარტამენტის 29.03.2024 წლის კამერალური საგადასახადო შემოწმების აქტით შემოწმებულია მომჩივნის საქმიანობის 4.11.2022 წლიდან 1.11.2023 წლამდე პერიოდი. შემოწმების აქტიდან ირკვევა, რომ სადავო დარიცხვა გამოწვეულია შემდეგი გარემოებებით: \nფულადი სახსრების მოძრაობის ანალიზისას, შემოსავალში გათვალისწინებულ იქნა კომპანიის მიერ იმპორტირებული საქონლის რეალიზაცია, ვინაიდან შესამოწმებელი პერიოდის ბოლოსთვის საწარმოს სმფ-ების ნაშთი არ გააჩნდა, ხოლო გადახდილ თანხებში საბაჟო დეკლარაციებში დაფიქსირებული საინვოისო ღირებულება ტრანსპორტირების გათვალისწინებით, გარდა რუსეთიდან იმპორტირებული საქონლისა, ვინაიდან გადამხდელის მიერ არ იყო წარმოდგენილი შეძენილი საქონლის გადახდის დამადასტურებელი დოკუმენტაცია და აგრეთვე საბანკო ამონაწერები.\nხარჯის განსაზღვრისთვის გამოყენებული იქნა №0256 მანუალი და გათვალისწინებულ იქნა ინვოისით შეძენილი საქონლის ღირებულების 75%, ადგილობრივი შეძენები, ბიუჯეტში გადახდილი თანხები, გაცემული ხელფასები, სსიპ-გან მიღებული მომსახურებები და სხვა. განკარგვადი თანხა ჩაითვალა კომპანიის დირექტორზე გაცემულ ხელფასად და საგადასახადო კოდექსის 81-ე, 101-ე და 154-ე მუხლების გათვალისწინებით, დაიბეგრა გადახდის წყაროსთან საშემოსავლო გადასახადით. მომჩივანს ასევე დაეკისრა ჯარიმა საგადასახადო კოდექსის 275-ე მუხლის საფუძველზე.\nსაგადასახადო შემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 10.04.2024 წლის №002-58 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 28.05.2024 წლის №12280 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. საბჭოს 19.07.2024 წლის №23339/2/2024 გადაწყვეტილებით საჩივარი ხელახლა განსახილველად უნდა დაუბრუნდეს შემოსავლების სამსახურს.\nშემოსავლების სამსახურმა საბჭოს გადაწყვეტილების შესაბამისად განიხილა დაბრუნებული საჩივარი და გამოსცა 15.08.2024 წლის №18826 ბრძანება, საჩივრის ნაწილობრივ დაკმაყოფილების თაობაზე. იმპორტირებული საქონლის ღირებულების გათვალისწინებით, საშემოსავლო გადასახადით დასაბეგრი ბაზის განსაზღვრის მიზნით, დაევალა აუდიტის დეპარტამენტს საქონლის საინვოისო ღირებულება სრულად გაითვალისწინოს ხარჯებში და აღნიშნულის გათვალისწინებით, განახორციელოს შესაბამისი საგადასახადო ვალდებულებების კორექტირება (შემცირება).\nშემოსავლების სამსახურის 15.08.2024 წლის №18826 ბრძანების აღსრულების შედეგად, გამოიცა აუდიტის დეპარტამენტის 10.09.2024 წლის დასკვნა, 17.09.2024 წლის №20477 ბრძანება და 18.09.2024 წლის №002-183 კორექტირებული საგადასახადო მოთხოვნა, რომელთა შესაბამისად მომჩივნის საგადასახადო ვალდებულება შემცირდა 19 625 ლარით (გადასახადი 13 083 ლარი, ჯარიმა 6 542 ლარი).\nკორექტირებული საგადასახადო მოთხოვნა 18.09.2024 წლის გასაჩივრდა შემოსავლების სამსახურში, რომელმაც 15.11.2024 წლის №24260 ბრძანებით არ დააკმაყოფილა საჩივარი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე და 304- ე მუხლის 21 ნაწილზე, ყურადღებას ამახვილებს დადგენილ ფაქტობრივ გარემოებებზე, და აღნიშნავს, რომ გადასახადის გადამხდელი საჩივარში ვერ უთითებს იმ ფაქტობრივ და სამართლებრივ გარემოებებს, თუ რა ნაწილში არ განხორციელდა შემოსავლების სამსახურის ბრძანების აღსრულება. ამასთან, გადასახადის გადამხდელს წარმოდგენილ საჩივარში მითითებული აქვს ისეთი ფაქტობრივი არგუმენტები, რაც თავდაპირველ საჩივარში არ ყოფილა დაფიქსირებული და შესაბამისად. არ ყოფილა დავალებული შესასრულებლად აუდიტის დეპარტამენტისთვის.\nსაქმეზე არსებული მტკიცებულებების, აუდიტის დეპარტამენტის დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nმომჩივნის არგუმენტაცია\nაუდიტის დეპარტამენტის მიერ გადაწყვეტილება აღსრულდა ნაწილობრივ. შემოწმების აქტის შინაარსიდან გამომდინარე საშემოსავლო ნაწილში დარიცხვა გამოიწვია ხარჯისთვის №0256 მანუალით ინვოისით შეძენილი საქონლის 75% ღირებულების გამოყენებამ. გადაანგარიშების შედეგად აღმოჩნდა, რომ თურმე სალაროში ცალკე ყოფილა განკარგვადი თანხები, რომელიც აუდიტორმა დაუქვემდებარა საშემოსავლო გადასახადით დაბეგვრას. სალაროში განკარგვადი ფულადი სახსრები ვერ იქნებოდა, ვინაიდან შესამოწმებელი პერიოდის ბოლოს 2023 წლის 31 ოქტომბრის მდგომარეობით კომპანიის საწესდებო კაპიტალი შეადგენდა 262 000 ლარს. (იხ.კრების ოქმები). აღნიშნული გაუგებრობა გამოიწვია აქტის შინაარსის ბუნდოვანებამ.\nმომჩივანი მიუთითებს სსკ-ის 267-ე მუხლსა და ზოგადი ადმინისტრაციული კოდექსის 96-ე მუხლზე და მიაჩნია, რომ ზემოთ აღნიშნული საკითხზე წარმოდგენილი დოკუმენტაციის საფუძველზე უნდა მოხდეს სადავო საკითხის დამატებით შესწავლა და დარიცხული თანხების გადაანგარიშება.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nშემოსავლების სამსახურის 15.08.2024 წლის №18826 ბრძანებით, საშემოსავლო გადასახადით დასაბეგრი ბაზის განსაზღვრის მიზნით, აუდიტის დეპარტამენტს დაევალა საქონლის საინვოისო ღირებულება სრულად გაითვალისწინოს ხარჯებში და აღნიშნულის გათვალისწინებით, განახორციელოს შესაბამისი საგადასახადო ვალდებულებების კორექტირება (შემცირება).\nაუდიტის დეპარტამენტის 10.09.2024 წლის დასკვნის მიხედვით, იმპორტირებული საქონლის საინვოისო ღირებულება სრულად არის გათვალისწინებული ხარჯებში, რის შედეგადაც დარიცხული თანხები შემცირდა 19 625 ლარის ოდენობით. \nსაბჭო ყურადღებას ამახვილებს იმ გარემოებაზე, რომ საგადასახადო შემოწმების შედეგების გადაანგარიშებისას საგადასახადო ორგანოს მიერ იმპორტირებული საქონლის საინვოისო ღირებულება სრულად იქნა გათვალისწინებული ხარჯებში. ამასთან, საბჭო აღნიშნავს, რომ გადასახადის გადამხდელს წარმოდგენილ საჩივარში მითითებული აქვს ისეთი ფაქტობრივი არგუმენტები, რაც თავდაპირველ საჩივარში არ ყოფილა დაფიქსირებული და შესაბამისად, არ ყოფილა დავალებული შესასრულებლად აუდიტის დეპარტამენტისთვის.\nაღნიშნულიდან გამომდინარე, საბჭო მიიჩნევს, რომ შემოსავლების სამსახურის 15.08.2024 წლის №№18826 ბრძანება აღსრულებულია ამავე ბრძანებით მიღებული გადაწყვეტილების შესაბამისად და არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nსხვადასხვა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n11\n\nდოკუმენტის დათვალიერება\n\ninfohub@rs.ge",
    "title": "Document 898af010-35e0-4db4-aca1-6de0f45a9b48"
  }
}