{
  "id": "1436b723-67e1-4da2-b6dc-664fdce1a53f",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 14800\n20 დეკემბერი 2022\nდოკუმენტის #:\n14800\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n05 ივნისი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nდაკმაყოფილდა\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nსაგადასახადო გირავნობა/იპოთეკა\nჩამოტვირთვა\nგაზიარება\nN 14800\n05/06/2020\n\n\n\n\n\n\nი/მ ----- \n(მის: ქ. ------- )\n2020 წლის 08 მაისის\nსაჩივრის დაკმაყოფილების თაობაზე\n\n\n\n\nშემოსავლების სამსახურმა განიხილა ი/მ ----- ს №78564/01 საჩივარი, რომლითაც მომჩივანი ითხოვს მის ფაქტობრივ მფლობელობაში მყოფ სატრანსპორტო საშუალებაზე (------), ი/მ ----- ს საგადასახადო დავალიანების გადახდევინების უზრუნველყოფის მიზნით გავრცელებული 2018 წლის 18 მაისის №005-6948 საგადასახადო გირავნობის/იპოთეკის შეტყობინების გაუქმებას.\nაღნიშნული საკითხი განხილული იქნა შემოსავლების სამსახურის დავების განხილვის საბჭოს 2020 წლის 21 მაისის სხდომაზე (ოქმი №31).\n\n\nგადასახადის გადამხდელის პოზიცია:\nგადამხდელი წარმოდგენილ საჩივარში აცხადებს, რომ 2007 წლის 11 ივნისს შეიძინა ავტოსატრანსპორტო საშუალება -----, სახელმწიფო №---- ----- ის მინდობილი პირის ----- საგან. ვინაიდან იმ პერიოდისათვის გენერალური მინდობილობა იყო ავტომობილის გასხვისების ყველაზე გავრცელებული ფორმა, თავადაც ასეთი ფორმით შეიძინა ავტომობილი. სანოტარო წესით დამოწმებული მინდობილობა ვადით იყო განუსაზღვრელი. ამასთან, უფლებამოსილი იყო სრულად განეკარგა ავტომანქანა შეუზღუდავად, კერძოდ: გაეფორმებინა საკუთარ სახელზე, გაესხვისებინა, გაეცვალა და ა.შ.\nვინაიდან სატრანსპორტო საშუალება შინაგან საქმეთა სამინისტროში დღესაც ირიცხება ----- ზე, მისი ვალდებულებების გამო ყველა შეზღუდვა და მათ შორის საგადასახადო გირავნობაც გავრცელდა აღნიშნულ ავტომობილზე, რითაც შეიზღუდა გაეფორმებინა მანქანა თავის სახელზე. სატრანსპორტო  საშუალებაზე  ყველა  შეზღუდვის  მოსახსნელად,  მისი  2007  წელს  შეძენის  და ფაქტობრივი მესაკუთრეობის დასამტკიცებლად, მიმართა მცხეთის რაიონულ სასამართლოს, რომელმაც 2019 წლის 26 ნოემბრის გადაწყვეტილებით (საქმე  №2/424-19) ცნო სატრანსპორტო საშუალების მესაკუთრედ.\nაღნიშნულის გათვალისწინებით ითხოვს ზემოაღნიშნულ ავტომობილზე რეგისტრირებული საგადასახადო გირავნობის/იპოთეკის უფლების გაუქმებას.\n\n\nფაქტობრივი გარემოებები:\nანალიტიკური დეპარტამენტის მიერ მოწოდებული ინფორმაციის საფუძველზე დგინდება, რომ შემოსავლების სამსახურის გადასახადების ადმინისტრირების საინფორმაციო სისტემის მონაცემებით ი/მ ----- ს 2018 წლის 18 მაისის მდგომარეობით გადამხდელის პირადი აღრიცხვის ბარათებზე ერიცხებოდა საგადასახადო დავალიანება 141,25 ლარის ოდენობით.\nსაქართველოს საგადასახადო კოდექსის 239-ე მუხლის თანახმად ი/მ ----- ს მთელ ქონებაზე 2018 წლის 18 მაისის №005-6948 შეტყობინებით დარეგისტრირდა საგადასახადო გირავნობის/იპოთეკის უფლება. აღნიშნული შეტყობინება გადამხდელს გაეგზავნა ელექტრონულად შემოსავლების სამსახურის ოფიციალური ვებგვერდის ავტორიზებული მომხმარებლის გვერდზე 2018 წლის 20 მაისს, რომელსაც გადამხდელი გაეცნო 2018 წლის 22 მაისს.\nსაქართველოს საგადასახადო კოდექსის 239-ე მუხლის მე-5 ნაწილიდან გამომდინარე, ი/მ ----- ს საკუთრებაში არსებულ ავტომანქანაზე (----- სახ. №-----) გავრცელდა ი/მ ----- ს მთელ ქონებაზე რეგისტრირებული საგადასახადო გირავნობის/იპოთეკის უფლება.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ საჩივარი უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, შემოსავლების სამსახურს უფლება აქვს, მომჩივნის დაუსწრებლად განიხილოს საჩივარი, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 238-ე მუხლის თანახმად საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად განახორციელოს შემდეგი ღონისძიებები:\nა) საგადასახადო გირავნობა/იპოთეკა;\nბ) მესამე პირზე გადახდევინების მიქცევა; გ) ქონებაზე ყადაღის დადება;\nდ) ყადაღადადებული ქონების რეალიზაცია;\nე) საბანკო ანგარიშზე საინკასო დავალების წარდგენა;\nვ) გადასახადის გადამხდელის სალაროდან ნაღდი ფულის ამოღება;\nსაგადასახადო კოდექსის 239-ე მუხლის პირველი და მე-2 ნაწილების თანახმად საგადასახადო გირავნობა/იპოთეკა არის სახელმწიფოს უფლება, საგადასახადო დავალიანების გადახდევინება უზრუნველყოს გადასახადის გადამხდელის, სხვა ვალდებული პირის ქონებიდან.\nსაგადასახადო გირავნობის/იპოთეკის რეგისტრაციის უფლება წარმოიშობა საგადასახადო დავალიანების წარმოშობასთან ერთად და მარეგისტრირებელ ორგანოში რეგისტრაციის მომენტიდან და ვრცელდება  საგადასახადო  დავალიანების  ფარგლებში,  პირის  საკუთრებაში  არსებულ  ან/და  მის ბალანსზე  რიცხულ  ქონებაზე  (გარდა  ლიზინგით  მიღებულისა),  საგადასახადო  დავალიანების წარმოქმნის შემდეგ შეძენილი ქონების ჩათვლით.\nამავე მუხლის მე-5 ნაწილის თანახმად ,,თუ საგადასახადო გირავნობით/იპოთეკით დატვირთული ქონება გაიყიდება ან რაიმე გზით გადაეცემა სხვა მფლობელს საგადასახადო გირავნობის/იპოთეკის  უფლების  გაუქმების  გარეშე,  საგადასახადო  გირავნობის/იპოთეკის  უფლება კვლავ გავრცელდება ამ ქონებაზე მისი ახალი მფლობელის მიმართ. აღნიშნულ ქონებაზე ყადაღის დადება და მისი რეალიზაცია ხორციელდება ამ კოდექსის 241-ე და 242-ე მუხლების შესაბამისად“.\nშემოსავლების სამსახური ყურადღებას ამახვილებს მცხეთის რაიონული სასამართლოს 2019 წლის 26 ნოემბრის გადაწყვეტილებაზე (საქმე №2/424-19), სადაც აღნიშნულია, რომ მოსარჩელემ (------- მა) თავისი სასარჩელო მოთხოვნა დაამყარა შემდეგ ფაქტობრივ გარემოებებზე: 2007 წელს შეიძინა სატრანსპორტო საშუალება (-----, სახ. №-----) --------საგან, რომელიც აღნიშნული პერიოდისათვის იყო ------ ის მინდობილი პირი. მომჩივანმა ------ის მინდობილ პირს ------- ს მანქანის შესაძენად გადაუხადა 7 000 ლარი, მხარეებმა გააფორმეს მინდობილობა ავტომანქანის განკარგვის უფლებით, რის შემდეგ ------ ი გახდა ავტომანქანის ფაქტობრივი მფლობელი. როდესაც მოსარჩელემ ავტომანქანის თავის სახელზე გაფორმება გადაწყვიტა (2019 წლის 23 მაისი) აღმოაჩინა, რომ ------- ს ქონება იყო დაყადაღებული.\nსარჩელში მითითებული გარემოებების გათვალისწინებით სასამართლომ მოსარჩელე ------ ცნო სატრანსპორტო საშუალების (-------, სახ. №------) მესაკუთრედ.\nყოველივე ზემოაღნიშნულიდან გამომდინარე, შემოსავლების სამსახური მცხეთის რაიონული სასამართლოს 2019 წლის 26 ნოემბრის გადაწყვეტილებაზე და საქმეში  არსებულ  მასალებზე დაყრდნობით მიიჩნევს, რომ უნდა გაუქმდეს ი/მ ----- ს სატრანსპორტო საშუალებაზე (-------, სახ. №------) ი/მ------ ს საგადასახადო დავალიანების გადახდევინების უზრუნველსაყოფად განხორციელებული გადახდევინების უზრუნველყოფის ღონისძიება საგადასახადო გირავნობა/იპოთეკა.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. ი/მ ----- ს საჩივარი დაკმაყოფილდეს;\n2. გაუქმდეს ი/მ ----- ს ფაქტობრივ მფლობელობაში მყოფ სატრანსპორტო საშუალებაზე (-------, სახ.  №-----), ი/მ ----- ს საგადასახადო დავალიანების გადახდევინების უზრუნველსაყოფად განხორციელებული გადახდევინების უზრუნველყოფის ღონისძიება საგადასახადო გირავნობა/იპოთეკა;\n3. აღნიშნული ბრძანების გასაჩივრება შესაძლებელია საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვ. გორგასლის ქ. №16) ან თბილისის საქალაქო სასამართლოში (მის: ქ. თბილისი, დ. აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, მისი ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nუზრუნველყოფის ღონისძიებები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n26\n\nდოკუმენტის დათვალიერება\n\ninfohub@rs.ge",
    "title": "Document 1436b723-67e1-4da2-b6dc-664fdce1a53f"
  }
}