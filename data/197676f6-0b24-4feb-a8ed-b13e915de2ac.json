{
  "id": "197676f6-0b24-4feb-a8ed-b13e915de2ac",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №5512/2/2018-2\n23 დეკემბერი 2022\nდოკუმენტის #:\n5512/2/2018-2\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n30 ოქტომბერი 2018\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nჩამოტვირთვა\nგაზიარება\n№5512/2/2018                                                      \n30.10.2018\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: ი/მ ,,--------------‘’ (ს/ნ------------)\nშემმოწმებელი: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 30.10.2018 წელს განიხილა და მიიღო გადაწყვეტილება ი/მ ,,-----‘’ (ს/ნ -------) 15.03.2018 წელს რეგისტრირებულ საჩივარზე. \n\n\n\n\nდავის საგანი:\nშენობა-ნაგებობაზე ქონების გადასახადის გაანგარიშების და დარიცხვის მართლზომიერება;\n\n\nგასაჩივრებული გადაწყვეტილება:\n1.\tშემოსავლების სამსახურის 26.02.2018 წლის №----------- ბრძანება;\n2.\tაუდიტის დეპარტამენტის 18.12.2017 წლის №------------- საგადასახადო მოთხოვნა;\n\n\nდარიცხული თანხა: სულ - ----ლარი.\nმათ შორის:\nძირითადი - ------- ლარი, (დღგ - ----- ლარი, ქონების გადასახადი - ----- ლარი);\nჯარიმა - ----- ლარი;\nსაურავი ----- ლარი. \n\n\nპროცედურული გარემოებები\nშემოსავლების სამსახურის 17.07.2017 წლის N----------- ბრძანების საფუძველზე, ჩატარდა გადამხდელის 1.01.2014 წლიდან 1.07.2017 წლამდე პერიოდის კამერალური საგადასახადო შემოწმება. შემოწმების შედეგები აისახა აუდიტის დეპარტამენტის 2017 წლის 12 დეკემბრის საგადასახადო შემოწმების აქტში. აღნიშნული აქტის საფუძველზე აუდიტის დეპარტამენტმა გამოსცა 2017 წლის 15 დეკემბრის №------------ ბრძანება და 2017 წლის 18 დეკემბრის №------------- „საგადასახადო მოთხოვნა“.  \nგადასახადის გადამხდელმა აღნიშნული აქტები გაასაჩივრა შემოსავლების სამსახურში. შემოსავლების სამსახურმა 26.02.2018 წლის №-------------- ბრძანებით სადავო საკითხზე წარდგენილი საჩივარი ნაწილობრივ დააკმაყოფილა, კერძოდ: გადამხდელის მიერ შენობა-ნაგებობების უსასყიდლოდ მიწოდების დამატებული ღირებულების გადასახადით დასაბეგრ ბაზად განხილვის შედეგად დამატებული ღირებულების გადასახადის დეკლარაციებში გადასახადის თანხის შემცირება და ქონების გადასახადის დეკლარაციაში გადასახადის თანხის შემცირება გამოწვეულია გადასახადის გადამხდელის შეცდომით/არცოდნით და პირი, სსკ-ის 269-ე მუხლის მე-7 ნაწილის საფუძველზე გათავისუფლდა 2017 წლის 18 დეკემბრის N--------- საგადასახადო მოთხოვნით ამ ნაწილებში დარიცხული ჯარიმებისაგან.\n\n\nსადავო საკითხი:\nშენობა-ნაგებობაზე ქონების გადასახადის გაანგარიშების და დარიცხვის მართლზომიერება;\nფაქტების აღწერა\nაუდიტის დეპარტამენტის 2017 წლის 12 დეკემბრის საგადასახადო შემოწმების აქტის მიხედვით, გადამხდელს 2013-2015 წლებში მიღებული აქვს 40 000 ლარზე მეტი შემოსავალი, რის გამოც სსკ-ის მოთხოვნების შესაბამისად მას 2014-2016 წლებში წარმოეშვა ქონების გადასახადის ვალდებულება. იგი სრულად არ ახდენდა ქონების გადასახადის დეკლარირებას. გადამხდელი 2013 წლის განმავლობაში ფლობდა ------- ში მდებარე შენობა-ნაგებობების (ყოფილი ჩაის ფაბრიკა) და მასზედ მიმაგრებული 15 968 კვ.მ. მიწის ნაკვეთის ნახევარს (უძრავი ქონების მე-2 ნახევარი ------- მ აჩუქა თავის ძმას 2011 წელს). აღნიშნული ქონების ღირებულება უნდა ასახულიყო ფიზიკური პირის 2014 წლის ქონების გადასახადის დეკლარაციაში. ასევე, 2015 წელს გადამხდელს წარდგენილი აქვს ქონების გადასახადის ნულოვანი დეკლარაცია, თუმცა 2014 წლის ივლისამდე პერიოდში საკუთრებაში გააჩნდა რამდენიმე შენობა-ნაგებობა.\nსაგადასახადო კოდექსის 201-ე მუხლის პირველი ნაწილის „გ“ ქვეპუნქტის და 205-ე მუხლის მე-12 ნაწილის მიხედვით გადამხდელს 2014-2015 წლებში დაერიცხა ქონების გადასახადი და სსკ-ის 275-ე მუხლის მიხედვით, შესაბამისი ჯარიმა.\n \nშემოსავლების სამსახურის არგუმენტაცია\nსსკ-ის 201-ე მუხლის პირველი ნაწილის გ.ა ქვეპუნქტის თანახმად, ქონების გადასახადის გადამხდელია ფიზიკური პირი მის საკუთრებაში არსებულ უძრავ ქონებაზე (მათ შორის, დაუმთავრებელ მშენებლობაზე, შენობა-ნაგებობაზე ან მათ ნაწილზე), იახტებზე (კატარღებზე), შვეულმფრენებზე, თვითმფრინავებსა და საგარეო-ეკონომიკური საქმიანობის ეროვნული სასაქონლო ნომენკლატურის 8703 კოდით განსაზღვრულ მსუბუქ ავტომობილებზე;\nსსკ-ის 206-ე მუხლის პირველი ნაწილის თანახმად შესაბამისი დაბეგვრის ობიექტის მიხედვით ქონების გადასახადისაგან გათავისუფლებულია: ა) ფიზიკური პირის დასაბეგრი ქონება (გარდა მიწისა), თუ ამ პირის ოჯახის მიერ მიმდინარე კალენდარული წლის წინა წლის განმავლობაში მიღებული შემოსავლები არ აღემატება 40 000 ლარს;\nსსკ-ის 205-ე მუხლის მე-12 ნაწილის თანახმად ფიზიკური პირი ქონების გადასახადის დეკლარაციას საგადასახადო ორგანოს წარუდგენს არა უგვიანეს კალენდარული წლის 1 ნოემბრისა. დეკლარაციაში მონაცემები დასაბეგრი ქონების შესახებ შეიტანება გასული საგადასახადო წლის მიხედვით, ხოლო დასაბეგრი მიწის შესახებ – მიმდინარე საგადასახადო წლის მიხედვით.\nსაქმეში არსებული მასალებით, ზემოაღნიშნულ ნორმებზე დაყრდნობით და დავების განხილვის საბჭოს სხდომაზე გამოთქმული მოსაზრებების გათვალისწინებით შემოსავლების სამსახურის დავების განხილვის საბჭომ მიიჩნია, რომ ვინაიდან 2013-2015 წლებში გადამხდელს მიღებული ჰქონდა 40 000 ლარზე შემოსავალი, შესაბამისად, 2014-2016 საანგარიშო წლებში წარმოეშვა ქონების გადასახადის დეკლარირების და გადახდის ვალდებულება, ამდენად, საბჭომ მიიჩნია, რომ ამ ნაწილში ძირითადი გადასახადის დარიცხვა შესაბამისობაშია კანონმდებლობის მოთხოვნებთან.\nსსკ-ის 275-ე მუხლის თანახმად:\n1.პირის მიერ საგადასახადო დეკლარაციაში/გაანგარიშებაში გადასახადის თანხის შემცირება, თუ იგი გამოწვეულია საგადასახადო კონტროლის განმახორციელებელი ორგანოს მიერ პირის საგადასახადო ვალდებულების წარმოშობის მომენტის (პერიოდის) შეცვლით, − იწვევს პირის დაჯარიმებას შემცირებული გადასახადის თანხის 10 პროცენტის ოდენობით.\n2.პირის მიერ საგადასახადო დეკლარაციაში/გაანგარიშებაში გადასახადის თანხის შემცირება, გარდა ამ მუხლის პირველი ნაწილით გათვალისწინებული შემთხვევისა, − იწვევს პირის დაჯარიმებას შემცირებული გადასახადის თანხის 50 პროცენტის ოდენობით.\nსსკ-ის 269-ე მუხლის მე-7 ნაწილის თანახმად, საგადასახადო ორგანოს/დავის განმხილველ ორგანოს ან სასამართლოს უფლება აქვს, გაათავისუფლოს კეთილსინდისიერი გადასახადის გადამხდელი ამ კოდექსით გათვალისწინებული სანქციისაგან, თუ სამართალდარღვევა გამოწვეულია გადასახადის გადამხდელის შეცდომით/არცოდნით.\nსაქმეში არსებული მასალებით, ზემოაღნიშნულ ნორმებზე დაყრდნობით და დავების განხილვის საბჭოს სხდომაზე გამოთქმული მოსაზრებების გათვალისწინებით, დავების განხილვის მიიჩნია, რომ გადასახადის გადამხდელის მიერ სამართალდარღვევის ჩადენის ფაქტი ქონების გადასახადის დეკლარაციაში გადასახადის თანხის შემცირების სახით გამოწვეულია გადამხდელის შეცდომით/არცოდნით და ფ.პ „----------------“ (ს/ნ -------------) სსკ-ის 269-ე მუხლის მე-7 ნაწილის საფუძველზე უნდა გათავისუფლდა ქონების გადასახადის დეკლარაციაში გადასახადის თანხის შემცირებისათვის სსკ-ის 275-ე მუხლით დაკისრებული ჯარიმისაგან.\n\n\nმომჩივნის არგუმენტაცია\nმომჩივანი ნაწილობრივ ეთანხმება შემმოწმებლის პოზიციას რაც გამოწვეულია მექანიკური შეცდომით და ადგილი არ ჰქონია გადასახადებისაგან თავის არიდებას, მაგრამ არ ეთანხმება ქონების გადასახადის გაანგარიშებას, კერძოდ 2014 წელს ------- ში მდებარე შენობა-ნაგებობის ღირებულება 950 000/1,18=805 085 ლარი, შემოწმებელმა დღგ-ის თანხაც გაითვალისწინა ქონების ღირებულებაში, ასევე 2015 წლის ქონების გადასახადის გაანგარიშება მისი შეფასებით არ არის სწორი, რადგან 2014 წლის ივლისამდე პერიოდში საკუთრებაში გააჩნდა რამდენიმე შენობა-ნაგებობა და შესაბამისად ქონების გადასახადის გაანგარიშება უნდა მოხდეს თვეების მიხედვით.\nმისი გაანგარიშებით, 2014-2015 წლებში დარიცხული ქონების გადასახადი არსებითად განსხვავდება აუდიტორების მიერ გაანგარიშებული თანხებისაგან და ისინი შედარებით მათზე ნაკლებია. მისთვის გაურკვეველია, თუ რა პროპორციებით, პრინციპებით და რა მექანიზმით მოხდა აღნიშნული გაანგარიშება და მოითხოვს აუდიტორების მიერ გათვალისწინებული იქნას კომპანიის მოყვანილი გარემოებები და შემმოწმებლების მიერ ხელახლა მოხდეს ქონების გადასახადის გაანგარიშება.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ ამ ნაწილში საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 201-ე მუხლის პირველი ნაწილის „გ.ა“ ქვეპუნქტის თანახმად, ქონების გადასახადის გადამხდელია ფიზიკური პირი მის საკუთრებაში არსებულ უძრავ ქონებაზე (მათ შორის, დაუმთავრებელ მშენებლობაზე, შენობა-ნაგებობაზე ან მათ ნაწილზე), იახტებზე (კატარღებზე), შვეულმფრენებზე, თვითმფრინავებსა და საგარეო-ეკონომიკური საქმიანობის ეროვნული სასაქონლო ნომენკლატურის 8703 კოდით განსაზღვრულ მსუბუქ ავტომობილებზე. \nამავე კოდექსის 206-ე მუხლის პირველი ნაწილის თანახმად შესაბამისი დაბეგვრის ობიექტის მიხედვით ქონების გადასახადისაგან გათავისუფლებულია: ა) ფიზიკური პირის დასაბეგრი ქონება (გარდა მიწისა), თუ ამ პირის ოჯახის მიერ მიმდინარე კალენდარული წლის წინა წლის განმავლობაში მიღებული შემოსავლები არ აღემატება 40 000 ლარს. \nსაგადასახადო კოდექსის 205-ე მუხლის მე-12 ნაწილის თანახმად ფიზიკური პირი ქონების გადასახადის დეკლარაციას საგადასახადო ორგანოს წარუდგენს არა უგვიანეს კალენდარული წლის 1 ნოემბრისა. დეკლარაციაში მონაცემები დასაბეგრი ქონების შესახებ შეიტანება გასული საგადასახადო წლის მიხედვით, ხოლო დასაბეგრი მიწის შესახებ – მიმდინარე საგადასახადო წლის მიხედვით. \nაუდიტის დეპარტამენტის 2017 წლის 21 მაისის N52923-21-14 წერილის მიხედვით, გადამხდელს 2013-2015 წლებში მიღებული აქვს 40 000 ლარზე მეტი შემოსავალი, რის გამოც სსკ-ის მოთხოვნების შესაბამისად მას 2014-2016 წლებში წარმოეშვა ქონების გადასახადის ვალდებულება. იგი სრულად არ ახდენდა ქონების გადასახადის დეკლარირებას. გადამხდელი 2013 წლის განმავლობაში ფლობდა ------- ში მდებარე შენობა-ნაგებობების (ყოფილი ჩაის ფაბრიკა) და მასზედ მიმაგრებული 15 968 კვ.მ. მიწის ნაკვეთის ნახევარს (უძრავი ქონების მე-2 ნახევარი ფ/პ ,,-----------------‘’ აჩუქა თავის ძმას 2011 წელს). აღნიშნული ქონების ღირებულება უნდა ასახულიყო ფიზიკური პირის 2014 წლის ქონების გადასახადის დეკლარაციაში. ასევე, 2015 წელს გადამხდელს წარდგენილი აქვს ქონების გადასახადის ნულოვანი დეკლარაცია, თუმცა 2014 წლის ივლისამდე პერიოდში საკუთრებაში გააჩნდა რამდენიმე შენობა-ნაგებობა.\nსაგადასახადო კოდექსის 201-ე მუხლის პირველი ნაწილის „გ“ ქვეპუნქტის და 205-ე მუხლის მე-12 ნაწილის მიხედვით გადამხდელს 2014-2015 წლებში დაერიცხა ქონების გადასახადი და სსკ-ის 275-ე მუხლის მიხედვით, შესაბამისი ჯარიმა, ვინაიდან სსკ-ის 202-ე მუხლის თანახმად, ფიზიკური პირისათვის ქონების გადასახადით დასაბეგრი ბაზა განისაზღვრება ამ ქონების საბაზრო ღირებულებით, ხოლო საბაზრო ღირებულება მოიცავს დღგ-ს, ქონების გადასახადით დასაბეგრი ბრუნვა განისაზღვრა საბაზრო ფასით დღგ-ს ჩათვლით. \nვინაიდან, გადასახადის გადამხდელის კალენდარული წლის განმავლობაში მიღებულმა შემოსავალმა გადააჭარბა 40 000 ლარს და აღნიშნულის გამო წარმოეშვა ქონების გადასახადის გადახდის ვალდებულება, რაც გადამხდელს საგადასახადო კანონმდებლობის შესაბამისად, არ ჰქონდა დეკლარირებული და დაბეგრილი, მართებულია საგადასახადო ორგანოს გადაწყვეტილება ქონების გადასახადის დამატებით დარიცხვის თაობაზე.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „ბ“ ქვეპუნქტით, 305-ე მუხლის მე-2 ნაწილით და გადაწყვიტა: \n\n\n1.\tსადავო საკითხის ნაწილში საჩივარი არ დაკმაყოფილდეს;\n2.\tგადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი, მე-12 კილომეტრი, №6) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nშემოსავლის განსაზღვრა ქონების გადასახადის მიზნებისთვის\nდაბეგვრის ობიექტი და ღირებულება\nუკუკავშირი\nდაკავშირებული დოკუმენტები\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n26\n\nდოკუმენტის დათვალიერება\n\ninfohub@rs.ge",
    "title": "Document 197676f6-0b24-4feb-a8ed-b13e915de2ac"
  }
}