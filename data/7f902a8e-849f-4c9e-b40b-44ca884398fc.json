{
  "id": "7f902a8e-849f-4c9e-b40b-44ca884398fc",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19095/2/2023\n25 მაისი 2023\nდოკუმენტის #:\n19095/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n27 აპრილი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19095/2/2023\n27.04.2023\n\n\n\n\nგ ა დ ა წ ყ ვ ე ტ ი ლ ე ბ ა \n\n\nმომჩივანი: შპს „------“ (ს/ნ „------“)\nმოპასუხე: აუდიტის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 27.04.2023 წელს განიხილა და მიიღო გადაწყვეტილება შპს „------“ - ს 14.03.2023 წელს რეგისტრირებულ საჩივარზე (რეგისტრაციის №19095/2/2023). \n\n\nდავის საგანი: \nშემოსავლების სამსახურის 24.02.2022 წლის №4786 ბრძანების აღსრულების შედეგები. \n\n\nგასაჩივრებული გადაწყვეტილება:\n1. აუდიტის დეპარტამენტის 29.12.2022 წლის №006-682 საგადასახადო მოთხოვნა;\n2. შემოსავლების სამსახურის 1.03.2023 წლის №3892 ბრძანება. \n\n\nდარიცხული თანხა: 32 413,76 ლარი.\nმათ შორის:\nგადასახადი - 20 426\nდღგ - 10 314\nმოგების გადასახადი - 10 112\nჯარიმა - 6 088\nსაურავი - 5 899,76\n\n\nფაქტების აღწერა\nსადავო დარიცხვა განხორციელდა აუდიტის დეპარტამენტის 17.12.2021 წლის შემოწმების აქტით. შემოწმებულია მომჩივნის საქმიანობის 9.06.2020 წლიდან 1.11.2021 წლამდე საანგარიშო პერიოდი. შემოწმების აქტის საფუძველზე გადასახადის გადამხდელს წარედგინა 23.12.2021 წლის №006-962 საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურის 24.02.2022 წლის №4786 ბრძანებით საჩივარი დაკმაყოფილდა ნაწილობრივ;\n- საგადასახადო მოთხოვნის საფუძველზე დაკისრებულ ჯარიმასთან დაკავშირებით:\nა) გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში, აუდიტის დეპარტამენტისთვის წარედგინა საჩივარში მითითებული არგუმენტაციის დოკუმენტურად დადასტურებული მტკიცებულებები;\nბ) განსაზღვრულ ვადაში მტკიცებულებების წარმოდგენის შემთხვევაში, აუდიტის დეპარტამენტს დაევალა შეესწავლა არის თუ არა საგადასახადო დეკლარაციაში გადასახადის თანხის შემცირება, გამოწვეული საგადასახადო ვალდებულების წარმოშობის მომენტის (პერიოდის) შეცვლით და შესაბამისი საფუძვლის არსებობის შემთხვევაში, გადასახადის გადამხდელის მიმართ საგადასახადო კოდექსის 275-ე მუხლის მე-2 ნაწილის ნაცვლად, ამავე მუხლის პირველი ნაწილით გათვალისწინებული სანქციის გამოყენება;\n- დანარჩენ ნაწილში საჩივარი არ დაკმაყოფილდა.\nშემოსავლების სამსახურის 24.02.2022 წლის №4786 ბრძანების აღსრულების შედეგად, აუდიტის დეპარტამენტის 22.12.2022 წლის დასკვნის საფუძველზე შემოწმების აქტით დარიცხული თანხებიდან შემცირებას დაექვემდებარა ჯარიმა სულ 4 125 ლარი. აღნიშნულზე, გადასახადის გადამხდელს წარედგინა 29.12.2022 წლის №006-682 კორექტირებული საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურის 1.03.2023 წლის №3892 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 304-ე მუხლის 21 ნაწილზე, საქმეზე არსებულ მტკიცებულებებზე და განხორციელებული გადაანგარიშების შედეგებზე დაყრდნობით, მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nმომჩივნის არგუმენტაცია \n13.07.2020 წელს ჩაბარებული ოქმით დანაკლისის წარდგენის საანგარიშო პერიოდი იყო 2020 წლის ივლისის თვე, მაგრამ მომჩივნის მიერ აღნიშნული დანაკლისი დეკლარირებულია ერთი თვის დაგვიანებით, აგვისტოს თვეში. კერძოდ 2020 წლის აგვისტოს თვეში დღგ-ის კუთხით ასახულია აღნიშნული თანხა, (იხ. დღგ-ს დეკლარაცია დანართის სახით), დეკლარირებულია 5 8276 ლარი დღგ-ს გარეშე, აქედან 57 302 ლარი არის დეკლარირებული დანაკლისი (დღგ-ს გარეშე), ხოლო 974 ლარი არის ივლისის თვის საკონტროლო სალარო აპარატით განხორციელებული ოპერაცია (დღგ-ს გარეშე). იგივე დანაკლისს მოგების კუთხით: (57 302 ლარი დღგ-ს გარეშე) მომჩივანმა დაარიცხა ინვენტარიზაციის მიერ დადგენილი ფასნამატი 23,59 % და მოგება, თანხით 13 525 ლარის ოდენობით აღიარა ხელფასად და დაბეგრა სათანადო 20%-იანი განაკვეთით. (იხ. საშემოსავლო გადასახადის აგვისტოს თვის დეკლარაცია დანართის სახით). შემმოწმებელი სარგებლობს რა პრივილეგიით, ხელმძღვანელობს საგადასახადო კოდექსის 275-ე მუხლის პირველი ნაწილით და გადამხდელს ბეგრავს ორმაგად. შესაბამისად, მეორედ არიცხავს უკვე ნაღიარებ როგორც ძირითად თანხას, ასევე სანქცია-საურავებს.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nშემოსავლების სამსახურის 24.02.2022 წლის №4786 ბრძანების აღსრულების მიზნით საგადასახადო შემოწმების შედეგების გადაანგარიშების თაობაზე გამოცემული 22.12.2022 წლის დასკვნის მიხედვით დგინდება, რომ დეკლარაციის შესწავლის შედეგად გამოვლინდა, რომ საგადასახადო დეკლარაციაში გადასახადის თანხის შემცირება, გამოწვეულია საგადასახადო ვალდებულების წარმოშობის მომენტის (პერიოდის) შეცვლით, რაც იწვევს გადამხდელის მიმართ არსებული ჯარიმის თანხის შემცირებას საგადასახადო კოდექსის 275-ე მუხლის მე-2 ნაწილის ნაცვლად, ამავე მუხლის პირველი ნაწილის მიხედვით.\nგადასახადის გადამხდელის მიერ არ არის წარმოდგენილი არსებითი მნიშვნელობის რაიმე მტკიცებულებები, თუ რა ნაწილში არ აღსრულდა აუდიტის დეპარტამენტის მიერ შემოსავლების სამსახურის 24.02.2022 წლის №4786 ბრძანება.\nსაბჭოს მიაჩნია, რომ შემოსავლების სამსახურის 24.02.2022 წლის №4786 ბრძანება აღსრულებულია ამავე ბრძანებით მიღებული გადაწყვეტილების შესაბამისად.\nსაქმეზე არსებული მტკიცებულებების და განხორციელებული გადაანგარიშების შედეგებზე დაყრდნობით, საბჭო მიიჩნევს, რომ გადასახადის გადამხდელის საჩივარი დაუსაბუთებელია და არ უნდა დაკმაყოფილდეს. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და\n\n\n გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n6\n\nდოკუმენტის დათვალიერება\n\ninfohub@rs.ge",
    "title": "Document 7f902a8e-849f-4c9e-b40b-44ca884398fc"
  }
}