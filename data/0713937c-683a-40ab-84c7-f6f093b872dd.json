{
  "id": "0713937c-683a-40ab-84c7-f6f093b872dd",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 28994\n12 დეკემბერი 2022\nდოკუმენტის #:\n28994\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n16 სექტემბერი 2021\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nდაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nფიქსირებული გადასახადის გადამხდელის სტატუსის გაუქმება\nჩამოტვირთვა\nგაზიარება\nბრძანება N 28994\n16/09/2021\n\n\n\n\nფ/პ ---------------\n(მის.: -----------)\n2021 წლის 9 აგვისტოს საჩივრის \nდაკმაყოფილების თაობაზე\n\n\n\n\nშემოსავლების სამსახურმა განიხილა ფ/პ --------- №168057/21-11 საჩივარი, რომლითაც გადამხდელი არ ეთანხმება მომსახურების დეპარტამენტის 2021 წლის 5 აგვისტოს № 21-11/99292 გადაწყვეტილებას და გადასახადის გადამხდელის პირადი აღრიცხვის ბარათზე ფიქსირებულ გადასახადში დარიცხულ თანხებს. აღნიშნული საკითხი განხილულ იქნა შემოსავლების სამსახურის დავების განხილვის საბჭოს 2021 წლის 9 სექტემბრის სხდომაზე (ოქმი №82).\n\n\nგადასახადის გადამხდელის პოზიცია:\nგადასახადის გადამხდელი საჩივარში განმარტავს, რომ მინიჭებული ჰქონდა ფიქსირებული გადასახადის გადამხდელის სტატუსი. საქმიანობდა მხოლოდ ერთი თვე და შემდეგ გააუქმა რეგისტრაცია საქართველოს იუსტიციის სამინისტროს საჯარო რეეესტრის ეროვნულ სააგენტოში. მისთვის არავის უთქვამს, რომ შემოსავლების სამსახურშიც უნდა დაეწერა განცხადება სტატუსის გაუქმების თაობაზე. ითხოვს ფიქსირებულ გადასახადში დარიცხული გადასახადის გაუქმებას.\n\n\nფაქტების აღწერა:\nმომსახურების დეპარტამენტის მიერ წარმოდგენილი ინფორმაციით დგინდება, რომ ფ/პ ---------- მინიჭებული ჰქონდა ფიქსირებული გადასახადის გადამხდელის სტატუსი 2019 წლის მაისის თვიდან. გადასახადის გადამხდელმა ფიქსირებული გადასახადით დასაბეგრი საქმიანობის გაუქმების თაობაზე განცხადებით მიმართა საგადასახადო ორგანოს 2021 წლის 9 აგვისტოს. შესაბამისად, 2019 წლის მაისიდან 2021 წლის აგვისტოს თვის ჩათვლით გადასახადის გადამხდელს დაერიცხა ფიქსირებული გადასახადის გადამხდელის სტატუსით გათვალისწინებული გადასახადი 30-30 ლარის ოდენობით.\nგადამხდელმა 2021 წლის 2 აგვისტოს N162308/21-11 წერილით მოითხოვა დარიცხული გადასახადის შემცირება, რაზეც უარი ეცნობა შემოსავლების სამსახურის მომსახურების დეპარტამენტის 2021 წლის 5 აგვისტოს №21-11/99292 გადაწყვეტილებით.\nშემოსავლების სამსახურის გადასახადების ადმინისტრირების საინფორმაციო სისტემის მონაცემების მიხედვით, ფ/პ ------- 2021 წლის 9 სექტემბრის მდგომარეობით ერიცხება საგადასახადო დავალიანება: გადასახადი 753 ლარი, საურავი 165.80 ლარი.\nშემოსავლების სამსახურის გადასახადების ადმინისტრირების საინფორმაციო სისტემის მონაცემების მიხედვით, ფ/პ ------- ინდივიდუალური მეწარმის რეგისტრაცია გაუქმებული აქვს 2019 წლის 20 მაისიდან.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადამხდელის მოთხოვნა უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nშემოსავლების სამსახური მიუთითებს საქართველოს საგადასახადო კოდექსის 951 მუხლზე, რომლის მიხედვით, ფიქსირებული გადასახადის გადამხდელი შეიძლება იყოს პირი, რომელიც არ არის დამატებული ღირებულების გადასახადის გადამხდელი და ახორციელებს ფიქსირებული გადასახადით დასაბეგრ ერთ ან ერთზე მეტ საქმიანობას.\nსაქართველოს საგადასახადო კოდექსის 956 მუხლის პირველი ნაწილის თანახმად, ფიქსირებული გადასახადის გადამხდელის სტატუსი უქმდება, თუ:\nა) პირი წყვეტს ფიქსირებული გადასახადით დასაბეგრ საქმიანობას;\nბ) პირი საგადასახადო ორგანოს მიმართავს ფიქსირებული გადასახადის გადამხდელის სტატუსის გაუქმების მოთხოვნით.\n„სპეციალური დაბეგვრის რეჟიმების გამოყენების შესახებ“ საქართველოს ფინანსთა მინისტრის 2010 წლის 31 დეკემბრის N999 ბრძანებით დამტკიცებული ინსტრუქციის დანართი N4-ის მე-7 მუხლის პირველი ნაწილის შესაბამისად, ფიქსირებული გადასახადის გადამხდელი უფლებამოსილია ფიქსირებული გადასახადის გადამხდელის სტატუსის გაუქმების შემთხვევაში განცხადებით მიმართოს საგადასახადო ორგანოს.\nზემოაღნიშნული სამართლებრივი ნორმებისა და იმ გარემოების გათვალისწინებით, რომ ფ/პ ------- მიერ 2019 წლის 17 მაისს საქართველოს იუსტიციის სამინისტროს საჯარო რეესტრის ეროვნულ სააგენტოში წარდგენილია განცხადება ინდივიდუალური მეწარმის რეგისტრაციის გაუქმების შესახებ, შემოსავლების სამსახურმა მიიჩნია, რომ უნდა გაუქმდეს გადასახადის გადამხდელის პირადი აღრიცხვის ბარათზე ზემოაღნიშნული განცხადების წარდგენის შემდგომ 2021 წლის აგვისტოს თვის ჩათვლით (ფიქსირებული გადასახადის გადამხდელის სტატუსის გაუქმების შესახებ 2021 წლის 9 აგვისტოს განაცხადის წარდგენამდე) დარიცხული ფიქსირებული გადასახადის გადამხდელის სტატუსით გათვალისწინებული გადასახადი.\n \nსაქართველოს საგადასახადო კოდექსის 304-ე მუხლის საფუძველზე,\n \nვ ბ რ ძ ა ნ ე ბ :\n \n1. ფ/პ ------- ს საჩივარი დაკმაყოფილდეს;\n2. გაუქმდეს გადასახადის გადამხდელის პირადი აღრიცხვის ბარათზე 2019 წლის 17 მაისის შემდგომ (ინდივიდუალური მეწარმის რეგისტრაციის გაუქმების შესახებ განცხადების წარდგენიდან) 2021 წლის აგვისტოს ჩათვლით (ფიქსირებული გადასახადის გადამხდელის სტატუსის გაუქმების შესახებ 2021 წლის 9 აგვისტოს განაცხადის წარდგენამდე) დარიცხული ფიქსირებული გადასახადის გადამხდელის სტატუსით გათვალისწინებული გადასახადი;\n3. დაევალოს მომსახურების დეპარტამენტს, განახორციელოს შესაბამისი კორექტირება გადასახადის გადამხდელის პირადი აღრიცხვის ბარათზე;\n4. აღნიშნული გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან ქუთაისის საქალაქო სასამართლოში (მის.: ქ. ქუთაისი, ვიქტორ კუპრაძის  №11), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nფიქსირებული გადასახადის გადამხდელი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n44\n\nდოკუმენტის დათვალიერება\n\ninfohub@rs.ge",
    "title": "Document 0713937c-683a-40ab-84c7-f6f093b872dd"
  }
}