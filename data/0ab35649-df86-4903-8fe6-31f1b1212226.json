{
  "id": "0ab35649-df86-4903-8fe6-31f1b1212226",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 5609\n28 მარტი 2023\nდოკუმენტის #:\n5609\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n22 მარტი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nსაგადასახადო დავალიანების გადახდევინების უზრუნველყოფა საგადასახადო ორგანოს მიერ, საგადასახადო გირავნობა/იპოთეკა, ქონებაზე ყადაღის დადება, ყადაღადადებული ქონების რეალიზაცია, თავდებობა, საჩივრის განხილვა\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nბრძანება N 5609\n 22.03.2023\n\n\n\n\n\n\nშპს  „-----------“-ის (ს/ნ ----------------)\n(მის: ---------------------------------------)\n2023 წლის 9 თებერვლის საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 2 მარტის სხდომაზე (ოქმი №21) განიხილა შპს „-----------“-ის (ს/ნ ------------) №24344/01 საჩივარი, რომლითაც გადამხდელი არ ეთანხმება მის კუთვნილ უძრავ ქონებაზე (ს/კ №-----------) გავრცელებულ საგადასახადო გირავნობის/იპოთეკის შეტყობინებას.\n\n\nგადასახადის გადამხდელის არგუმენტაცია:\nგადამხდელი საჩივარში განმარტავს, რომ შპს „-----------“-ის (ს/ნ ------------) საგადასახადო დავალიანების გადახდის ვალდებულება იკისრა შპს ------ს --------მა თავდებობის ხელშეკრულების საფუძველზე. შპს „-----------“-ის (ს/ნ ------------) მხრიდან ვალდებულებები არ შესრულებულა. შპს -------ს --------ნი მოცემულ შემთხვევაში და მოცემულ დავალიანებასთან მიმართებით გადასახადის გადამხდელი არ არის. გადამხდელი არ ეთანხმება შემოსავლების სამსახურის პოზიციას, რომლის თანახმად, --------ს -------ნი ვალდებული პირია და ეს ვალდებულება მომდინარეობს თავდებობის ხელშეკრულებიდან.\nამასთან, შემოსავლების სამსახურმა კვლავ გააფორმა შპს „---------------------“-თან საგადასახადო შეთანხმება. ამ უკანასკნელით ნაკისრი ვალდებულებების შესრულება შპს -------ს --------ნს აღარ უკისრია, მისი ნება ამ შეთანხმების გაფორმების დროს არ გამოხატულა. თუ ადმინისტრაციული ორგანო, გაუქმებული შეთანხმების მიუხედავად მაინც თავდებად მიიჩნევდა შპს -------ს --------ნს 2021 წლის აგვისტოს თვეშიც, მაშინ მისი პოზიციით მაინც უნდა დაინტერესებულიყო. \nშპს -------ს --------ნის მიერ უძრავი ქონება (ს/კ №0---------------------) გასხვისებულ იქნა შპს -------ს --------------------ნზე.\nყოველივე აღნიშნულიდან გამომდინარე ითხოვს მის კუთვნილ უძრავ ქონებაზე (ს/კ №-------------) გავრცელებული საგადასახადო გირავნობის/იპოთეკის შეტყობინების გაუქმებას.\n\n\nფაქტობრივი გარემოებები:\nსაქმეზე არსებული მასალებით და ვალის მართვის დეპარტამენტის მიერ მოწოდებული ინფორმაციით დგინდება, რომ შპს „-------------“-ას (ს/ნ -----------) აღიარებული საგადასახადო დავალიანების გამო შპს „---------ს -------------“-ის (ს/ნ -------------------), როგორც თავდების, საკუთრებაში არსებულ უძრავ ქონებაზე (ს/კ №----------------) საქართველოს საგადასახადო კოდექსის 239-ე და 249-ე მუხლების საფუძველზე შემოსავლების სამსახურის 2020 წლის 16 აპრილის №006-13140 შეტყობინებით გავრცელდა საგადასახადო გირავნობის/იპოთეკის უფლება. \nსაქართველოს იუსტიციის სამინისტროს საჯარო რეესტრის 2021 წლის -- აგვისტოს მომზადებული ამონაწერის თანახმად, უძრავი ქონების ს/კ №-------- მესაკუთრე არის შპს „-------------“-ი (ს/ნ -------------) (2020 წლიდან ახალი სახელწოდებით შშპს „---------ს -------------“-ი (ს/ნ --------------) საკუთრების უფლების რეგისტრაციის თარიღია 2019 წლის -- აგვისტო. საკუთრების უფლების დამადასტურებელი დოკუმენტია უძრავი ნივთის ნასყიდობის ხელშეკრულება, დამოწმების თარიღი: 2019 წლის -- აგვისტო).\nამავე ამონაწერის თანახმად №------------------- საკადასტრო კოდით რეგისტრირებულ უძრავ ქონებაზე ფიქსირდება შპს „---------ს -------------“-ს (ს/ნ -------------------) (2020 წლამდე სახელწოდებით შპს „---------ს -------------“-ი (ს/ნ -------------------) მიმართ 2020 წლის 16 აპრილის №006-13140 შეტყობინებით რეგისტრირებული საგადასახადო გირავნობა/იპოთეკის უფლება.\nსაქართველოს იუსტიციის სამინისტროს საჯარო რეესტრის 2021 წლის -- ოქტომბერს მომზადებული ამონაწერის თანახმად, უძრავი ქონების ს/კ №---------------------- ახალ მესაკუთრედ ფიქსირდება შპს „-------------------“-ი (ს/ნ -------------------). საკუთრების უფლების რეგისტრაციის თარიღია 2021 წლის - ოქტომბერი. საკუთრების უფლების დამადასტურებელი დოკუმენტია შეთანხმება ბინის საკუთრებაში გადაცემასთან დაკავშირებით, დამოწმების თარიღი: 2021 წლის -- ოქტომბერი.\nსაქართველოს საგადასახადო კოდექსის 239-ე მუხლის შესაბამისად ახალი მფლობელის ქონებაზე კვლავ გავრცელდა საგადასახადო გირავნობა/იპოთეკის უფლება და ამავე ამონაწერის თანახმად №----------- საკადასტრო კოდით რეგისტრირებულ უძრავ ქონებაზე კვლავ ფიქსირდება შპს „---------ს -------------“-ს (ს/ნ ---------) (2020 წლამდე სახელწოდებითშპს „---------ს -------------“-ი (ს/ნ -------------) მიმართ 2020 წლის 16 აპრილის №006-13140 შეტყობინებით რეგისტრირებული საგადასახადო გირავნობა/იპოთეკის უფლება.\n\n\nშემოსავლების სამსახურმა განიხილა აღნიშნული საჩივარი და მიიჩნია, რომ გადასახადის გადამხდელს უარი უნდა ეთქვას საჩივრის დაკმაყოფილებაზე შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 238-ე მუხლის პირველი ნაწილის მიხედვით, საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად განახორციელოს შემდეგი ღონისძიებები:\nა) საგადასახადო გირავნობა/იპოთეკა;\nბ) მესამე პირზე გადახდევინების მიქცევა; გ) ქონებაზე ყადაღის დადება;\nდ) ყადაღადადებული ქონების რეალიზაცია;\nე) საბანკო ანგარიშზე საინკასო დავალების წარდგენა;\nვ) გადასახადის გადამხდელის სალაროდან ნაღდი ფულის ამოღება;\nამავე მუხლის მე-2 ნაწილის თანახმად, საგადასახადო დავალიანების გადახდევინების უზრუნველყოფის ღონისძიებების განხორციელების რიგითობას ირჩევს საგადასახადო ორგანო, თუ ამ კოდექსით სხვა რამ არ არის დადგენილი.\nსაქართველოს საგადასახადო კოდექსის 238-ე მუხლის მე-6 ნაწილის თანახმად, საგადასახადო დავალიანების გაუქმებასთან ერთად უქმდება მისი გადახდევინების უზრუნველსაყოფად დაწყებული ამ თავით გათვალისწინებული ნებისმიერი ღონისძიება, თუ ამ კოდექსით სხვა რამ არ არის დადგენილი.\nსაქართველოს საგადასახადო კოდექსის 239-ე მუხლის პირველი ნაწილის თანახმად, საგადასახადო გირავნობა/იპოთეკა არის სახელმწიფოს უფლება, საგადასახადო დავალიანების გადახდევინება უზრუნველყოს გადასახადის გადამხდელის, სხვა ვალდებული პირის ქონებიდან. ამავე მუხლის მე-2 ნაწილის თანახმად, საგადასახადო გირავნობის/იპოთეკის რეგისტრაციის უფლება წარმოიშობა საგადასახადო დავალიანების წარმოშობასთან ერთად და მარეგისტრირებელ ორგანოში რეგისტრაციის მომენტიდან და ვრცელდება საგადასახადო დავალიანების ფარგლებში, პირის საკუთრებაში არსებულ ან/და მის ბალანსზე რიცხულ ქონებაზე (გარდა ლიზინგით მიღებულისა), საგადასახადო დავალიანების წარმოქმნის შემდეგ შეძენილი ქონების ჩათვლით. საგადასახადო გირავნობის/იპოთეკის უფლების გამოყენება შესაძლებელია ამ კოდექსის 265-ე მუხლით გათვალისწინებულ შემთხვევაში.\nსაქართველოს საგადასახადო კოდექსის 239-ე მუხლის მე-5 ნაწილის შესაბამისად, თუ საგადასახადო გირავნობით/იპოთეკით დატვირთული ქონება გაიყიდება ან რაიმე გზით გადაეცემა სხვა მფლობელს საგადასახადო გირავნობის/იპოთეკის უფლების გაუქმების გარეშე, საგადასახადო გირავნობის/იპოთეკის უფლება კვლავ გავრცელდება ამ ქონებაზე მისი ახალი მფლობელის მიმართ. აღნიშნულ ქონებაზე ყადაღის დადება და მისი რეალიზაცია ხორციელდება ამ კოდექსის 241-ე და 242-ე მუხლების შესაბამისად.\nსაბჭო ყურადღებას ამახვილებს იმ გარემოებაზე, რომ საქართველოს იუსტიციის სამინისტროს საჯარო რეესტრის 2021 წლის -- აგვისტოს მომზადებული ამონაწერის თანახმად, უძრავი ქონების ს/კ №-------------------- მესაკუთრე არის შპს „-------------------“-ი (ს/ნ -------------------) (2020 წლიდან ახალი სახელწოდებით შპს „---------ს -------------“-ის (ს/ნ -------------------)). აღნიშნული უძრავი ქონების მიმართ 2020 წლის 16 აპრილის №006-13140 შეტყობინებით რეგისტრირებული საგადასახადო გირავნობა/იპოთეკის უფლება. ხოლო საქართველოს იუსტიციის სამინისტროს საჯარო რეესტრის 2021 წლის -- ოქტომბერს მომზადებული ამონაწერის თანახმად, უძრავი ქონების ს/კ №---------------- ახალ მესაკუთრედ ფიქსირდება შპს „-------------------“-ი (ს/ნ -------------------) და საქართველოს საგადასახადო კოდექსის 239-ე მუხლის შესაბამისად ახალი მფლობელის ქონებაზე გავრცელებულია საგადასახადო გირავნობა/იპოთეკის უფლება. \nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ უძრავი ქონების (ს/კ №--------------) მიმართ საქართველოს საგადასახადო კოდექსის 239-ე მუხლით გათვალისწინებული ღონისძიება გავრცელებულია საგადასახადო კანონმდებლობის შესაბამისად და არ არსებობს სადავო საგადასახადო გირავნობის/იპოთეკის უფლების წარმოშობის შესახებ შეტყობინების გაუქმების საფუძველი.\n\n\n\n\nსაქართველოს საგადასახადო კოდექსის 304-ე მუხლის საფუძველზე;\nვ ბ რ ძ ა ნ ე ბ :\n\n\n\n\n1. შპს „---------ს -------------“-ის (ს/ნ -------------------) საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის. ქ. თბილისი, დავით აღმაშენებლის №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\n \nჩამოტვირთვა\nგაზიარება\nთეგები:\nუზრუნველყოფის ღონისძიებები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n26\n\nდოკუმენტის დათვალიერება\n\ninfohub@rs.ge",
    "title": "Document 0ab35649-df86-4903-8fe6-31f1b1212226"
  }
}