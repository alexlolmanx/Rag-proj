{
  "id": "9d961fe6-82c6-4b7e-a76c-9f614be08671",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 682\n20 იანვარი 2023\nდოკუმენტის #:\n682\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n20 იანვარი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nგანუხლველად დარჩა\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა, ტერმინთა განმარტება\nჩამოტვირთვა\nგაზიარება\nბრძანება N 682\n20.01.2023\n\n\n\n\n\n\n-------------- (პ/ნ -------------)\t\n(მის.: ---------------)\t\n2022 წლის 15 დეკემბრის საჩივრის\t\nგანუხილველად დატოვების თაობაზე\n\n\n\n\nშემოსავლების სამსახურის დავების განხილვის საბჭომ\t2023 წლის\t13 იანვარს (ოქმი №2) გამართულ სხდომაზე  იმსჯელა  -------------- (პ/ნ -------------) №18455/2/2022  საჩივრის დასაშვებობის თაობაზე, რომელიც ეხება შემოსავლების სამსახურის საბაჟო დეპარტამენტის 2022 წლის 28 ნოემბრის №ELC18699 სამართალდარღვევის ოქმს.\n\n\nშემოსავლების სამსახურმა  მიიჩნია,  რომ  საჩივარი  უნდა  დარჩეს  განუხილველი  შემდეგ გარემოებათა გამო:\nსაქართველოს საბაჟო კოდექსის მე-6 მუხლის თანახმად, გადაწყვეტილება არის საბაჟო ორგანოს მიერ საქართველოს  საბაჟო  კანონმდებლობის საფუძველზე  განხორციელებული  ქმედება  ან/და გამოცემული ინდივიდუალური  ადმინისტრაციულ-სამართლებრივი  აქტი, რომელსაც  პირის  ან დაინტერესებულ პირთა მიმართ შეიძლება მოჰყვეს სამართლებრივი შედეგები.\nამავე 33-ე მუხლის მე-2 ნაწილის შესაბამისად, საქართველოს ფინანსთა სამინისტროს სისტემაში საბაჟო დავა განიხილება საქართველოს საგადასახადო კოდექსის შესაბამისად საგადასახადო დავის განხილვისთვის დადგენილი წესით, თუ ამ კოდექსით სხვა რამ არ არის გათვალისწინებული.\nსაქართველოს საგადასახადო კოდექსის  301-ე  მუხლის „დ“  ქვეპუნქტი ადგენს, რომ  დავის განმხილველი ორგანო საჩივარს არ განიხილავს, თუ არ არსებობს დავის საგანი.\nსაქმის მასალებითა  და   შემოსავლების   სამსახურის   გადასახადების   ადმინისტრირების საინფორმაციო სისტემის მონაცემებით ირკვევა, რომ საბაჟო დეპარტამენტის 2022 წლის 29 დეკემბრის №33649 ბრძანებით ბათილად იქნა ცნობილი -------------- (პ/ნ -------------) მიმართ გამოცემული 2022 წლის  28 ნოემბრის №ELC18699 სამართალდარღვევის ოქმი.შესაბამისად, არ არსებობს დავის საგანი.\n\n\nზემოაღნიშნული სამართლებრივი  ნორმებისა  და  დადგენილი  ფაქტობრივი  გარემოების გათვალისწინებით, შემოსავლების  სამსახურმა  მიიჩნია , რომ სახეზეა საჩივრის განუხილველად დატოვების საქართველოს საგადასახადო კოდექსის 301-ე მუხლის  „დ“   ქვეპუნქტით გათვალისწინებული საფუძველი.\n\n\n\n\nსაქართველოს საგადასახადო კოდექსის 301-ე და 304-ე მუხლების საფუძველზე,\n ვ ბ რ ძ ა ნ ე ბ:\n\n\n\n\n1.  -------------- (პ/ნ -------------) საჩივარი დარჩეს განუხილველი;\n2. ბრძანება  შეიძლება  გასაჩივრდეს  საქართველოს  ფინანსთა  სამინისტროსთან  არსებულ დავების განხილვის საბჭოში (მის: თბილისი, ვახტანგ გორგასლის ქ. №16) ან თბილისის საქალაქო სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n16\n\nდოკუმენტის დათვალიერება\n\ninfohub@rs.ge",
    "title": "Document 9d961fe6-82c6-4b7e-a76c-9f614be08671"
  }
}