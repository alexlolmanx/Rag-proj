{
  "id": "a493358f-d44d-4b7f-8308-d6237910e7a8",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 13956\n26 ივნისი 2023\nდოკუმენტის #:\n13956\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n20 ივნისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nდამატებით გამოყენებული კანონმდებლობა:\nსაქართველოს საბაჟო კოდექსი\nჩამოტვირთვა\nგაზიარება\nბრძანება N 13956\n20.06.2023 \n\n\n\n\n----------- (პ/ნ -----------)\n(მის: ---------------)\n2023 წლის 30 მაისის საჩივრის\nდაკმაყოფილებაზე უარის თქმის თაობაზე\n\n\nშემოსავლების სამსახურმა დავების განხილვის საბჭოს 2023 წლის 16 ივნისის სხდომაზე (ოქმი №66) განიხილა ------------ (პ/ნ ------------) №91800/21-11 საჩივარი, რომელიც ეხება 2022 წლის 6 ივლისის №----- საბაჟო დეკლარაცია - ფორმა 4-ით დარიცხული იმპორტის გადასახდელს.\n\n\nმომჩივნის არგუმენტაცია:\nსაჩივრის ავტორი განმარტავს, რომ მის მიერ გამოწერილი ამანათი ჩამოვიდა ცარიელი და იქ არ იყო ელექტრონული შესყიდვის გზით შეძენლი საქონელი. ამანათი გადამზიდი კომპანიიდან არ გაუტანია, რადგან დრონის წონა არარელევანტურია საიტზე მითითებული ამანათის წონასთან. განცხადებით მიმართა საბაჟო დეპარტამენტს და ითხოვა დარიცხული დღგ-ის გაუქმება, რაზეც 2022 წლის 9 სექტემბრის №21-10-20/84206 წერილით უარი ეთქვა. არ დაეთანხმა აღნიშნულ პასუხს და გაასაჩივრა, რაზეც ასევე უარყოფითი პასუხი მიიუღია. ამის შემდეგ დაუკავშირდა გადამზიდი კომპანია და სთხოვა, რომ დეკლარაციაზე ხელი მოეწერა, რადგან ეს საჭირო იყო დავალიანების ანულირებისთვის. მომჩივანი ასევე მიუთიებს, რომ აღნიშნულზე მითითებით ითხოვს კიდევ ერთხელ მოხდეს საკითხის შესწავლა და გაუქმდეს №---- საბაჟო დეკლარაცია - ფორმა 4-ით დარიცხული იმპორტის გადასახდელი.\n\n\nფაქტობრივი გარემოებები:\nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ 2022 წლის 7 ივნისს საფოსტო გადამზიდავის – შპს „---------“ (ს/ნ ----------) მიერ განხორციელდა საქართველოს საბაჟო ტერიტორიაზე ---------- (პ/ნ ---------) სახელზე №--------- საფოსტო გზავნილით შემოტანილი, ელექტრონული შესყიდვის გზით შეძენილი საქონლის (დრონი – 1 ერთეული) დეკლარირება (საბაჟო დეკლარაცია – ფორმა 4 – №--------- (06.07.2022)). აღნიშნული დეკლარაციისთვის გადასახადების ადმინისტრირების საინფორმაციო სისტემა „oracle“-ს მიერ განისაზღვრა „მწვანე დერეფანი“ და საქონლის გაშვება განხორციელდა დეკლარაციის და დოკუმენტების კამერალური შემოწმებისა და საქონლის დათვალიერების გარეშე.\n№--------- საბაჟო დეკლარაციაში გაცხადებული მონაცემების სისწორეს ----------- დაეთანხმა ხელმოწერით და საფოსტო გზავნილი გაიტანა საბაჟო კონტროლის ზონიდან.\n2022 წლის 25 აგვისტოს ------------ №156070/21-11 განცხადებით მიმართა საბაჟო დეპარტამენტს და მოითხოვა №--------- (06.07.2022) საბაჟო დეკლარაციით დარიცხული გადასახდელების გაუქმება, იმ საფუძვლით, რომ საფოსტო გზავნილის გახსნისას, ყუთი აღმოჩნდა ცარიელი და იქ არ იყო მის მიერ ელექტრონული შესყიდვის გზით შეძენლი საქონელი.\nაღნიშნული განცხადების პასუხად, საბაჟო დეპარტამენტის 2022 წლის 9 სექტემბრის №21-10- 20/84206 წერილით ----------- უარი ეთქვა დარიცხული იმპორტის გადასახდელის გაუქმებაზე, იმ საფუძვლით, რომ საბაჟო დეკლარაციით დარიცხული გადასახდელები წარმოადგენდა მის მიერ ხელმოწერით დადასტურებულ და აღიარებულ საგადასახადო ვალდებულებას, საფოსტო გზავნილს კი დატოვებული ქონდა საბაჟო კონტროლის ზონა.\nმომჩივნის განცხადების (საფოსტო გზავნილის გახსნის შემდეგ ყუთი იყო ცარიელი) გადამოწმების მიზნით, საბაჟო დეპარტამენტმა შესაბამისი ინფორმაცია გამოითხოვა საფოსტო გადამზიდავი კომპანიიდან და შპს „----------“ (ს/ნ -----------) 2023 წლის 9 ივნისის №98763/21-10-20 წერილით საბაჟო დეპარტამენტს ეცნობა, რომ №-------------- საფოსტო გზავნილის წონა როგორც ამერიკის საწყობში შესვლისას, ასევე საქართველოში ჩამოტანის შემდეგ შეადგენდა 0.61 კგ-ს.\nამავე წერილით საბაჟო დეპარტამენტს ასევე ეცნობა, რომ ----------- საფოსტო გზავნილი გაიტანა შპს „-----------“ ფილიალიდან და მალევე დააბრუნა უკან, იმ არგუმენტით, რომ საფოსტო გზავნილის შიგთავსი იყო ცარიელი.\n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\n„საქართველოს საბაჟო ტერიტორიაზე საქონლის გადაადგილებისა და გაფორმების შესახებ ინსტრუქციების დამტკიცების შესახებ“ საქართველოს ფინანსთა მინისტრის 2019 წლის 29 აგვისტოს №257 ბრძანებით დამტკიცებული „საქონლის საბაჟო პროცედურაში ან რეექსპორტში დეკლარირებისა და გაფორმების შესახებ“ ინსტრუქციის (დანართი №8) მე-2 მუხლის მე-15 პუნქტის „ე“ ქვეპუნქტის თანახმად, ფიზიკურ პირს დეკლარირების ვალდებულება წარმოეშობა ელექტრონული შესყიდვის გზით შეძენილი საქონლის საფოსტო გზავნილით შემოტანისას.\nსაქართველოს საბაჟო კოდექსის მე-6 მუხლის მიხედვით, საბაჟო დეკლარაცია არის დოკუმენტი/ქმედება, რომლითაც პირი დადგენილი ფორმითა და წესით აცხადებს, რომ განზრახული აქვს საქონლის მიმართ შესაბამისი საბაჟო პროცედურის გამოყენება, და რომელშიც საჭიროების შემთხვევაში დამატებით პირობას უთითებს. დეკლარანტი კი არის პირი, რომელიც საბაჟო ორგანოს თავისი სახელით წარუდგენს საბაჟო დეკლარაციას, დროებით შენახვის დეკლარაციას, საქონლის შემოტანის ზოგად დეკლარაციას, საქონლის გატანის ზოგად დეკლარაციას, რეექსპორტის დეკლარაციას ან რეექსპორტის შეტყობინებას, ან პირი, რომლის სახელითაც საბაჟო ორგანოს წარედგინება შესაბამისი დეკლარაცია ან შეტყობინება. \nსაქართველოს საგადასახადო კოდექსის მე-8 მუხლის მე-5 ნაწილის შესაბამისად, აღიარებული საგადასახადო დავალიანება არის საგადასახადო დავალიანება, თუ დარიცხვის საფუძველია საგადასახადო დეკლარაცია/საბაჟო დეკლარაცია. \nამავე კოდექსის 61-ე მუხლის მე-2 ნაწილის „ა“ ქვეპუნქტის თანახმად, გადასახადის დარიცხვის საფუძველია საგადასახადო დეკლარაცია/საბაჟო დეკლარაცია.\nამავე საკანონმდებლო აქტის მე-60 მუხლით კი, აკრძალულია ინდივიდუალური ხასიათის საგადასახადო შეღავათის დაწესება და ცალკეული პირის გათავისუფლება გადასახადისაგან.\nსაქმის მასალებით ირკვევა, რომ შპს „------------“ (ს/ნ -----------) მიერ განხორციელდა მომჩივნის სახელზე №----------- საფოსტო გზავნილით შემოტანილი, ელექტრონული შესყიდვის გზით შეძენილი საქონლის (დრონი – 1 ერთეული) დეკლარირება (საბაჟო დეკლარაცია – ფორმა 4 – №--------- (06.07.2022)). აღნიშნული დეკლარაციისთვის გადასახადების ადმინისტრირების საინფორმაციო სისტემა „oracle“-ს მიერ განისაზღვრა „მწვანე დერეფანი“ და საქონლის გაშვება განხორციელდა დეკლარაციის და დოკუმენტების კამერალური შემოწმებისა და საქონლის დათვალიერების გარეშე. №---------- საბაჟო დეკლარაცია - ფორმა 4-ით გაცხადებული მონაცემების სისწორეს მომჩივანი დაეთანხმა ხელმოწერით და გაიტანა საფოსტო გზავნილი.\nხოლო, ვინაიდან საბაჟო დეკლარაციით დარიცხული გადასახდელები წარმოადგენა მომჩივნის ხელმოწერით დადასტურებულ და აღიარებულ საგადასახადო ვალდებულებას, ხოლო საფოსტო გზავნილს დატოვებული ქონდა საბაჟო კონტროლის ზონა, საბაჟო დეპარტამენტის მიერ მართლზომიერად ეთქვა უარი დარიცხული იმპორტის გადასახდელის გაუქმებაზე. \nზემოაღნიშნული სამართლებრივი ნორმებისა და დადაგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ (საბაჟო დეკლარაცია – ფორმა 4 – №---------- (06.07.2022) დარიცხული იმპორტის გადასახდელი შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ: \n\n\n1. --------- (პ/ნ ----------) საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n13\n\nდოკუმენტის დათვალიერება\n\ninfohub@rs.ge",
    "title": "Document a493358f-d44d-4b7f-8308-d6237910e7a8"
  }
}