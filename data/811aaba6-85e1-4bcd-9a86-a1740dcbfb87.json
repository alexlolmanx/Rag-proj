{
  "id": "811aaba6-85e1-4bcd-9a86-a1740dcbfb87",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №22667/2/2024\n20 ივნისი 2024\nდოკუმენტის #:\n22667/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n19 ივნისი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nრეგისტრირებულ საბაჟო დეკლარაციაში ცვლილების შეტანა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№22667/2/2024\n19 ივნისი 2024 \n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: \"-------\" (ს/ნ \"-------\")\nმოპასუხე: საბაჟო დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,30.05.2024 წელს განიხილა და მიიღო გადაწყვეტილება \"-------\"-ის 25.03.2024 წელს რეგისტრირებულ საჩივარზე (რეგისტრაციის №22667/2/2024). \n\n\nდავის საგანი: \nრეგისტრირებულ საბაჟო დეკლარაციაში ცვლილების შეტანის უფლება.\n\n\nგასაჩივრებული გადაწყვეტილება:\n1. საბაჟო დეპარტამენტის 10.11.2023 წლის №21-10-20/88690 გადაწყვეტილება;\n2. შემოსავლების სამსახურის 16.02.2024 წლის №3256 ბრძანება.\n\n\nფაქტების აღწერა \n13.09.2018 წელს, საფოსტო გადამზიდავის – შპს „------- “ (ს/ნ \"------\") მიერ, მომჩივნის კუთვნილი, №\"------\", და №\"------\" საფოსტო გზავნილებით შემოტანილი საქონლის თავისუფალ მიმოქცევაში გაშვების მიზნით, მიმღების მიერ წარდგენილი დოკუმენტების საფუძველზე, დარეგისტრირდა №\"------\", №\"------\" და №\"------\" საბაჟო დეკლარაციები. მითითებული დეკლარაციებისთვის გადასახადების ადმინისტრირების საინფორმაციო სისტემა „Oracle“-ის მიერ განისაზღვრა „მწვანე დერეფანი“, შესაბამისად, საქონლის გაშვება განხორციელდა დეკლარაციის საფუძველზე (დარიცხულია დეკლარირებული იმპორტის გადასახდელები) დოკუმენტების კამერალური შემოწმებისა და საქონლის დათვალიერების გარეშე.\n27.10.2023 წელს მომჩივანმა №\"------\" განცხადებით მომართა საბაჟო დეპარტამენტს და მოითხოვა 2018 წელს რეგისტრირებულ საბაჟო დეკლარაციებში (№--------; №--------; №--------) ცვლილების შეტანა და დარიცხული იმპორტის გადასახდელისგან გათავისუფლება. აღნიშნული განცხადების პასუხად, საბაჟო დეპარტამენტის 10.11.2023 წლის №-------- წერილით ეცნობა, რომ საბაჟო კოდექსის 90-ე მუხლის მიხედვით, დეკლარანტის განცხადების საფუძველზე რეგისტრირებულ საბაჟო დეკლარაციაში ცვლილების შეტანა შესაძლებელია საბაჟო დეკლარაციის რეგისტრაციიდან 3 წლის განმავლობაში და ვინაიდან გასული იყო მითითებული ვადა, უარი ეთქვა მოთხოვნის დაკმაყოფილებაზე.\nსაბაჟო დეპარტამენტის 10.11.2023 წლის №-------- გადაწყვეტილება გასაჩივრდა შემოსავლების სამსახურში, რომლის 16.02.2024 წლის №3256 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 199-ე მუხლის „დ.ვ“ ქვეპუნქტზე, 309-ე მუხლის 132-ე ნაწილზე, საბაჟო კოდექსის 90-ე მუხლის პირველი ნაწილის „ბ.ბ“ ქვეპუნქტზე და საგადასახადო კოდექსის მე-60 მუხლის მე-4 ნაწილზე. \nდადგენილია, რომ 13.09.2018 წელს საფოსტო გადამზიდავის მიერ მომჩივნის კუთვნილი საფოსტო გზავნილებით შემოტანილი საქონლის თავისუფალ მიმოქცევაში გაშვების მიზნით, დარეგისტრირდა №--------, №-------- და №--------- გამარტივებული საბაჟო დეკლარაციები. დადგენილია ასევე, რომ საბაჟო დეკლარაციები შევსებული იქნა მიმღების მიერ წარდგენილი დოკუმენტების საფუძველზე. გამარტივებული საბაჟო დეკლარაციებში მითითებული მონაცემების სისწორეს მომჩივანი დაეთანხმა ხელმოწერით, დეკლარაციებს განესაზღვრა „მწვანე დერეფანი“ და საქონლის გაშვება განხორციელდა დეკლარაციის და დოკუმენტების კამერალური შემოწმებისა და საქონლის დათვალიერების გარეშე.\nვიანიდან რეგისტრირებულ საბაჟო დეკლარაციაში დეკლარანტის განცხადების საფუძველზე ცვლილების შეტანა შესაძლებელია საბაჟო დეკლარაციის რეგისტრაციიდან 3 წლის განმავლობაში, ხოლო \"-------\"-მ 27.10.2023 წელს მიმართა საბაჟო დეპარტამენტს რეგისტრირებულ საბაჟო დეკლარაციებში ცვლილების შეტანის მოთხოვნით (დარიცხული იმპორტის გადასახდელისგან გათავისუფლება), საბაჟო დეპარტამენტის 10.11.2023 წლის №-------- გადაწყვეტილება, რომლითაც მომჩივანს უარი ეთქვა მოთხოვნის დაკმაყოფილებაზე, მართლზომიერია. \nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ არ არსებობს საჩივრის დაკმაყოფილების საფუძველი.\n\n\nმომჩივნის არგუმენტაცია\n2018 წელს ჩამოვიდა საბერძნეთიდან, ჩვეულებრივ განახორციელა იმ ნივთების საბაჟო ორგანოსთვის წარდგენა, რომელიც საზღვარზე უნდა გადმოტანილიყო. საგულისხმოა, რომ წარდგენილი ნივთების უმეტესობა წარმოადგენდა მისი პირადი საჭიროების და სარგებლობის ნივთებს. როდესაც ამანათები შპს\"------\"-დან უპრობლემოდ გაიტანა, წარმოდგენაც არ ჰქონდა, რომ რაიმე სახის დავალიანება ერიცხებოდა საბაჟოს მიმართ. 2018 წლიდან 2023 წლამდე ერთი შეტყობინებაც კი არ მიუღია, ამის შესახებ მხოლოდ მაშინ გაიგო და გამოიკვლია, როდესაც ანგარიშზე ყადაღა დაედო.\nმომჩივანი მიუთითებს საბაჟო კოდექსის 180-ე მუხლის პირველ ნაწილზე, მე-2 ნაწილის „ა“ ქვეპუნქტზე და 181-ე მუხლის პირველ ნაწილზე. ითხოვს გაუქმდეს შემოსავლების სამსახურის 16.02.2024 წლის №3256 ბრძანება.\n\n\nდავების განხილვის საბჭო მხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაბაჟო კოდექსის 90-ე მუხლის პირველი ნაწილის „ბ.ბ“ ქვეპუნქტის შესაბამისად, დეკლარანტის განცხადების საფუძველზე შესაძლებელია რეგისტრირებულ საბაჟო დეკლარაციაში ცვლილების შეტანა, საბაჟო დეკლარაციის რეგისტრაციიდან 3 წლის განმავლობაში, საქონლის გაშვების შემდგომი კონტროლის განხორციელების შესახებ სასამართლოს ან საბაჟო ორგანოს შესაბამისი გადაწყვეტილების ჩაბარებამდე, რათა დეკლარანტმა შეასრულოს საქონლის შესაბამის საბაჟო პროცედურაში მოქცევასთან დაკავშირებული ვალდებულებები.\nდადგენილია, რომ 13.09.2018 წელს, №\"-------\", №\"-------\" და №\"-------\" საფოსტო გზავნილებით შემოტანილი საქონელი, №\"--------\", №\"------\"და №\"------\" საბაჟო დეკლარაციებით გაშვებულია თავისუფალ მიმოქცევაში. საქონლის მიმღების მიერ წარდგენილი დოკუმენტების საფუძველზე მითითებული დეკლარაციებისთვის განისაზღვრა „მწვანე დერეფანი“,შესაბამისად, საქონლის გაშვება განხორციელდა დეკლარაციის საფუძველზე, დოკუმენტების კამერალური შემოწმებისა და საქონლის დათვალიერების გარეშე.\n2023 წელს მომჩივანმა მოითხოვა 2018 წელს რეგისტრირებულ საბაჟო დეკლარაციებში ცვლილების შეტანა, რაზეც საბაჟო დეპარტამენტის 10.11.2023 წლის №--------- გადაწყვეტილებით ეთქვა უარი.\nვინაიდან საბაჟო კოდექსის 90-ე მუხლის პირველი ნაწილის „ბ.ბ“ ქვეპუნქტის შესაბამისად, რეგისტრირებულ საბაჟო დეკლარაციაში ცვლილების შეტანა შესაძლებელია დეკლარაციის რეგისტრაციიდან 3 წლის განმავლობაში, საბჭოს მიაჩნია, რომ საბაჟო ორგანოს უარი, მომჩივნის მოთხოვნის დაკმაყოფილებაზე, მართლზომიერია და არ არსებობს მომჩივნის მოთხოვნის გათვალისწინების და საჩივრის დაკმაყოფილების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n15\n\nდოკუმენტის დათვალიერება\n\ninfohub@rs.ge",
    "title": "Document 811aaba6-85e1-4bcd-9a86-a1740dcbfb87"
  }
}