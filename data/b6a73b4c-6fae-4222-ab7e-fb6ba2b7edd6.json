{
  "id": "b6a73b4c-6fae-4222-ab7e-fb6ba2b7edd6",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nსუბსიდიები, რომლებიც არ უკავშირდება ფასს\n20 იანვარი 2023\nდოკუმენტის #:\nC-215/94\nდოკუმენტის ტიპი:\nევროპის კავშირის მართლმსაჯულების სასამართლოს (CJEU) გადაწყვეტილება\nსტატუსი:\nმოქმედი\nმიღების თარიღი:\n29 თებერვალი 1996\nკატეგორია:\nევროპის კავშირის მართლმსაჯულების სასამართლოს (CJEU) გადაწყვეტილება\nდოკუმენტის მიმღები:\nსასამართლო\nკონსოლიდირებული ცვლილება\nძირითადი/კონსოლიდირებული დოკუმენტი\nსაკანონმდებლო ნორმა:\nზოგადი დებულებები, მომსახურების გაწევა, დასაბეგრი თანხა საქონლის მიწოდებისას/მომსახურების გაწევისას\nჩამოტვირთვა\nგაზიარება\n\n\n\nწევრი სახელმწიფო:\n\n\t\n\nგერმანია\n\n \n\n\n\n\nსაქმის ნომერი:\n\n\t\n\nC-215/94\n\n \n\n\n\n\nმხარეები:\n\n\t\n\nJürgenMohr v. Finanzamt Bad Segeberg\n\n \n\n\n\n\nთარიღი:\n\n\t\n\n29/02/1996\n\n \n\n\n\n\nსამართლებრივი საფუძველი:\n\n \n\n \n\n \n\n \n\n \n\n \n\n \n\n \n\n \n\n \n\nშესაბამისი ნორმები საქართველოს საგადასახადო კოდექსიდან:\n\n \n\n\t\nდღგ-ის პირველი დირექტივის მე-2 მუხლი (2006 წლის 28 ნოემბრის დირექტივისპირველი მუხლის მე-2 ნაწილი)\n1977 წლის 17 მაისის  დღგ-ისმე-6 დირექტივის მე-6 მუხლის პირველი ნაწილი (2006 წლის28 ნოემბრის დირექტივის 25-ე მუხლის „ბ“ პუნქტი)\n1977 წლის 17 მაისის  დღგ-ისმე-6 დირექტივის მე-11ა მუხლის პირველი ნაწილის „ა“ პუნქტი (2006 წლის 28 ნოემბრისდირექტივის 73-ემუხლი)\n156-ე მუხლის მე-2 ნაწილი\n1601 მუხლის პირველი ნაწილის „ბ“ პუნქტი\n164-ე მუხლის პირველი ნაწილი\n\n \n\n\n\nსუბსიდიები, რომლებიც არ უკავშირდება ფასს\n\n\nფაქტობრივი გარემოება\nაგროკულტურული მეურნეობის მფლობელ ფიზიკურ პირს (Jürgen Mohr) მოშენებული ყავდა მეწველი პირუტყვი. მან რძის წარმოების შეწყვეტისათვის გამოყოფილი გრანტის მიღების მიზნით მიმართა შესაბამის ორგანოს „რძის წარმოების შეწყვეტისთვის კომპენსაციის დაწესების თაობაზე“ საბჭოს რეგულაციის საფუძველზე. წარდგენილი განაცხადის მიხედვით იგი იღებდა ვალდებულებას, რომ საბოლოოდ შეწყვეტდა რძის წარმოებას. ფიზიკური პირის განაცხადი დაკმაყოფილდა და მასზე გაიცა შესაბამისი გრანტი. შედეგად მან იმავე წელს შეწყვიტა რძის წარმოება. \nJürgen Mohr-მა დღგ-ის დეკლარაციაში არ ასახა რძის წარმოების შეწყვეტის სანაცვლოდ მიღებული კომპენსაცია. საგადასახადო ორგანომ ეს თანხა მიიჩნია დასაბეგრი მიწოდების (რძის წარმოების საბოლოო შეწყვეტის) სანაცვლოდ მიღებულ ანაზღაურებად და დაუქვემდებარა დაბეგვრას.\nფიზიკურმა პირმა საგადასახადო ორგანოს გადაწყვეტილება გაასაჩივრა შესაბამის ინსტანციაში, საიდანაც დავამ სასამართლოში გადაინაცვლა. სასამართლომ კი ევროპის სასამართლოს მიმართა კითხვებით 1977 წლის დირექტივის მუხლების ინტერპრეტაციის თაობაზე.\n \nდასმული კითხვები\n1)     თუ ფერმერი დასაბეგრი პირია და საბოლოოდ წყვეტს რძის წარმოებას, ამით ახორციელებს თუ არა მომსახურების გაწევას 2006 წლის 28 ნოემბრის დირექტივის 25-ე მუხლის „ბ“ პუნქტის მიხედვით?\n2)     რძის წარმოების შეწყვეტისთვის საბჭოს რეგულაციის საფუძველზე მიღებული კომპენსაცია არის თუ არა დაბეგვრას დაქვემდებარებული ანაზღაურება 2006 წლის 28 ნოემბრის დირექტივის 73-ე მუხლის შესაბამისად?\n \nსასამართლოს გადაწყვეტილება\nშეფასებას საჭიროებს, საწარმოს მიერ რძის წარმოების საბოლოო შეწყვეტა წარმოადგენს თუ არა მომსახურების გაწევას, რის სანაცვლოდ  მიღებული კომპენსაციაც ექვემდებარება დაბეგვრას.\n2006 წლის 28 ნოემბრის დირექტივის მე-2 მუხლის პირველი ნაწილის „გ“ პუნქტის მიხედვით, დასაბეგრი პირის მიერ განხორციელებული საქონლის მიწოდება ან მომსახურების გაწევა ექვემდებარება დღგ-ით დაბეგვრას.\nამავე დირექტივის 25-ე მუხლის „ბ“ პუნქტის თანახმად, მომსახურების გაწევა გულისხმობს ნებისმიერ ოპერაციას, რომელიც არ არის საქონლის მიწოდება მე-5 მუხლის შესაბამისად. ასეთი ოპერაცია, მათ შორის, შეიძლება იყოს ქმედებისგან თავის შეკავების ან განსაზღვრული ქმედების/სიტუაციის დაშვების ვალდებულება.\nდირექტივის 73-ე მუხლის თანახმად კი, დასაბეგრი თანხა არის საქონლის მიწოდებისა და მომსახურების გაწევის სანაცვლოდ შემძენისგან, მომხმარებლისგან ან მესამე მხარისგან მიღებული ან მისაღები ანაზღაურება, მათ შორის სუბსიდია, რომელიც პირდაპირ არის დაკავშირებული მიწოდების ფასთან. \nსაბჭოს რეგულაცია მიზნად ისახავს რძის მიწოდებისა და პირდაპირი გაყიდვების შემცირების ხელშეწყობას, რის უზრუნველსაყოფადაც ყველა სათანადო მწარმოებელს რძის წარმოების შეწყვეტისათვის ეძლევა შესაბამისი კომპენსაცია.\n2006 წლის 28 ნოემბრის დირექტივის პირველი მუხლის მე-2 ნაწილის თანახმად, დღგ არის გადასახადი საქონლისა და მომსახურების მოხმარებაზე. წინამდებარე შემთხვევაში სახეზე არ გვაქვს მოხმარების ელემენტი. იმ ფერმერების დაფინანსებით, რომლებიც კისრულობენ რძის წარმოების შეწყვეტის ვალდებულებას, არ ხდება საქონლის ან მომსახურების შეძენა პირადი სარგებლობისთვის, არამედ საერთო ინტერესიდან გამომდინარე ადგილი აქვს რძის ბაზრის სათანადო ფუნქციონირების ხელშეწყობას. \nამ ვითარებაში ვალდებულება, რომ ფერმერი შეწყვეტს რძის წარმოებას, კომპენსაციის გამცემთათვის არ წარმოშობს რაიმე სარგებელს, რაც შესაძლებელს გახდიდა მათ მიჩნევას სერვისის მომხმარებლებად. წინამდებარე ვალდებულებით არ დგინდება მომსახურების გაწევის ფაქტი დირექტივის 25-ე მუხლის „ბ“ პუნქტში მოცემული მნიშვნელობით. \n\n\nშესაბამისად, რძის წარმოების საბოლოოდ შეწყვეტის ვალდებულების აღება არ მიიჩნევა მომსახურების გაწევად და სანაცვლოდ მიღებული ანაზღაურება არ ექვემდებარება დღგ-ით დაბეგვრას. \n\n\nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n82\n\nდოკუმენტის დათვალიერება\n\ninfohub@rs.ge",
    "title": "Document b6a73b4c-6fae-4222-ab7e-fb6ba2b7edd6"
  }
}