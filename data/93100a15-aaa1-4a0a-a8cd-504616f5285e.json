{
  "id": "93100a15-aaa1-4a0a-a8cd-504616f5285e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N30938-2\n14 დეკემბერი 2022\nდოკუმენტის #:\n30938-2\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n13 ოქტომბერი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nგადასახადის გადამხდელი, ხელფასის სახით მიღებული შემოსავლები, გადახდის წყაროსთან გადასახადის დაკავების წესი\nჩამოტვირთვა\nგაზიარება\nN 30938\n13/10/2020\n\n\n\n\n\n\nუსფ(წ) ---------------\n(მის.: ----------------)\nსადავო საკითხთან დაკავშირებით საჩივრების \nარ დაკმაყოფილების თაობაზე\n\n\n\n\nშემოსავლების სამსახურმა დავების განხილვის საბჭოს  2020 წლის  17 სექტემბერს გამართულ სხდომაზე (ოქმი №69) განიხილა უსფ(წ) ----- ს 2020 წლის 07 თებერვლის და 06 მარტის №49342/1/2020, №49344/1/2020 და №50437/21 საჩივრები, შემოსავლების სამსახურის აუდიტის დეპარტამენტის 2019 წლის 20 დეკემბრის №002-497 საგადასახადო მოთხოვნასთან დაკავშირებით.\n \nგადასახადის გადამხდელის პოზიცია:\nარ ეთანხმება ------ ში გადახდილი და საზოგადოებისთვის მიკუთვნებული სახელფასო განაცემებისა და ხელფასთან გათანაბრებული სხვა ხარჯების (დაზღვევა, სოციალური და სხვა) სრულად დაბეგვრას საშემოსავლო გადასახადით საქართველოში.\n \nფაქტობრივი გარემოებები:\nსაქმეში არსებული მასალებით ირკვევა, რომ შემოსავლების სამსახურის აუდიტის დეპარტამენტის 2018 წლის 04 ივნისის №8817-13711 ბრძანების საფუძველზე განხორციელდა უსფ(წ) ----- ს საქმიანობის გასვლითი საგადასახადო შემოწმება. 2016  წლის საანგარიშო პერიოდის შემოწმების შედეგებზე, 2019  წლის 18 დეკემბერს  შედგა საგადასახადო შემოწმების შუალედური აქტი, რომლის საფუძველზეც გამოიცა 2019 წლის 20 დეკემბრის №44987 ბრძანება და გადამხდელს წარედგინა ამავე თარიღის №002-497 საგადასახადო მოთხოვნა, რომლის მიხედვით გადასახადის გადამხდელის საგადასახადო ვალდებულება დაექვემდებარა შემცირებას სულ 334 632 ლარით, მათ შორის: შემცირებას დაექვემდებარა გადასახადი 335 832 ლარის ოდენობით, დაეკისრა ჯარიმა 1 200 ლარის ოდენობით, საურავი 0 ლარის ოდენობით.\n\n\nსაგადასახადო შემოწმების შუალედური აქტის მიხედვით, სადავო საკითხთან დაკავშირებით დარიცხვა გამოწვეულია შემდეგი გარემოებებით:\nკომპანია წარმოადგენს ------ ში რეგისტრირებული კომპანიის ფილიალს, რომლის ძირითად საქმიანობას წარმოადგენს ------ ში, მდინარე ---- ზე ჰესის მშენებლობა. მშენებლობის პროცესთან დაკავშირებული დანახარჯების ნაწილის ანაზღაურება ხდება საქართველოში, ხოლო ნაწილის ანაზღაურება ხდება ---- ში სათაო ოფისის მიერ. სათაო ოფისი ახდენს საზოგადოების საქმიანობასთან უშუალოდ დაკავშირებული დანახარჯების საზოგადოებისათვის მიკუთვნებას და აღნიშნულთან დაკავშირებით პერიოდულად აგზავნის \"დებიტ ნოტებს\". სხვა ხარჯებთან ერთად სათაო ოფისი ახდენს იმ თანამშრომელთა ნაწილის ხელფასების ანაზღაურებას, რომლებიც ჩართულნი არიან საქართველოში საზოგადოების მიერ განსახორციელებელი პროექტის მიმდინარეობაში. ასეთი თანამშრომლების ნაწილი  მუდმივად იმყოფება საქართველოში, ხოლო ნაწილი ---- იდან არის ჩართული პროექტის მიმდინარეობაში. სათაო ოფისი ყოველთვიურად ახდენს საქართველოში მიმდინარე პროექტში ჩართული თანამშრომლებისათვის ხელფასების და ხელფასთან გათანაბრებული სხვა ხარჯების (დაზღვევა, სოციალური და სხვა.) ანაზღაურებას და აღნიშნულთან დაკავშირებით დებიტ ნოტების სახით აცნობებს კომპანიას. გადამხდელის მიერ შემოწმებისათვის წარმოდგენილი დებიტ ნოტების მიხედვით შესაძლებელია მხოლოდ თანამშრომელთათვის გადახდილი ხელფასების და სხვა ხარჯების ანაზღაურების ჯამური მოცულობის დადგენა. კომპანია ხელფასის ხარჯად აღიარებს და საშემოსავლო გადასახადით ბეგრავს მხოლოდ იმ თანამშრომელთა ----- ში გადახდილ ხელფასს, რომელთანაც თვითონ აქვს გაფორმებული შრომითი ხელშეკრულება, ხოლო საშემოსავლო გადასახადით დასაბეგრ თანხას განსაზღვრავს შრომითი ხელშეკრულებით დადგენილი ხელფასის ოდენობის მიხედვით. კომპანიის მიერ დეკლარირებულ ----- ში გადახდილ ხელფასებსა და სათაო ოფისის მიერ დებიტ ნოტებში დაფიქსირებულ ---- ში გადახდილ ხელფასებსა და ხელფასთან გათანაბრებულ სხვა ხარჯებს შორის სხვაობებს გადამხდელი არ აღიარებს მის ეკონომიკურ საქმიანობასთან დაკავშირებულ ხარჯებად. შესაბამისად, არ ბეგრავს საშემოსავლო გადასახადით და არ აღიარებს გამოსაქვით ხარჯებში. აღნიშნული სხვაობები 2016 წელს შეადგენს 2 017 482 ლარს შესაბამისი პერიოდების მიხედვით.\nსაქართველოს საგადასახადო კოდექსის 79-ე, 21-ე და 154-ე მუხლების მიხედვით, შემოწმებით სააღრიცხვო დოკუმენტაციის და ფაქტობრივი გარემოებების გათვალისწინებით, ----- ში გადახდილი და საზოგადოებისთვის მიკუთვნებული სახელფასო განაცემები და ხელფასთან გათანაბრებული სხვა ხარჯები (დაზღვევა, სოციალური და სხვა), სრულად დაექვემდებარა საშემოსავლო გადასახადით დაბეგვრას საქართველოში. აღნიშნულის შედეგად, გადამხდელის საშემოსავლო გადასახადით დასაბეგრი ბრუნდა 2016 წელს გაიზარდა 2 017 482 ლარით. გადამხდელს დაერიცხა კუთვნილი გადასახადი და ჯარიმა საქართველოს საგადასახადო კოდექსის 275-ე მუხლის შესაბამისად.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ სადავო საკითხთან დაკავშირებით საჩივარი უნდა არ დაკმაყოფილდეს შემდეგ გარემოებათა გამო:\nშემოსავლების სამსახური მიუთითებს საქართველოს საგადასახადო კოდექსის 79-ე მუხლზე, რომლის თანახმად, საშემოსავლო გადასახადის გადამხდელია:\nა) რეზიდენტი ფიზიკური პირი;\nბ) არარეზიდენტი ფიზიკური პირი, რომელიც შემოსავალს იღებს საქართველოში არსებული წყაროდან.\nსაქართველოს საგადასახადო კოდექსის 21-ე მუხლის პირველი ნაწილის „ბ“ ქვეპუნქტის მიხედვით, საწარმოდ ითვლება შემდეგი წარმონაქმნები, რომლებიც ახორციელებენ ეკონომიკურ საქმიანობას ან შექმნილი არიან ეკონომიკური საქმიანობის განსახორციელებლად უცხო ქვეყნის კანონმდებლობის შესაბამისად შექმნილი კორპორაციები, კომპანიები, ფირმები და სხვა მსგავსი წარმონაქმნები, მიუხედავად იმისა, აქვთ თუ არა იურიდიული პირის სტატუსი, აგრეთვე უცხოური საწარმოს მუდმივი დაწესებულება.\nსაქართველოს საგადასახადო კოდექსის 101-ე მუხლის პირველი ნაწილის თანახმად, ხელფასის სახით მიღებულ შემოსავლებს განეკუთვნება ფიზიკური პირის მიერ დაქირავებით მუშაობის შედეგად მიღებული ნებისმიერი საზღაური ან სარგებელი, მათ შორის, წინა სამუშაო ადგილიდან პენსიის ან სხვა სახით მიღებული შემოსავალი, ან შემოსავალი მომავალი სამუშაო ადგილიდან.\nსაქართველოს საგადასახადო კოდექსის 154-ე მუხლის პირველი ნაწილის „ა“ და „ა.ბ“ ქვეპუნქტების თანახმად, გადახდის წყაროსთან გადასახადის დაკავება ევალება საგადასახადო აგენტს, რომელიც არის იურიდიული პირი, საწარმო/ორგანიზაცია ან მეწარმე ფიზიკური პირი, კერძოდ:\nა) პირი, რომელიც დაქირავებულს უხდის ხელფასს, გარდა:\nა.ბ) არარეზიდენტის მიერ დაქირავებულისათვის გადახდილი ხელფასისა, როდესაც ასეთი ხარჯი არ მიეკუთვნება არარეზიდენტის მუდმივი დაწესებულების ხარჯებს.\nაღნიშნული საკანონმდებლო ნორმების, საქმეზე წარმოდგენილი ინფორმაციის გათვალისწინებით და დადგენილი ფაქტობრივი გარემოებების, აგრეთვე საქმის ზეპირი განხილვისას მხარეთა არგუმენტაციის შეფასების შედეგად, შემოსავლების სამსახური განმარტავს, რომ შემოწმების მიერ მართებულია ----- ში გადახდილი და საზოგადოებისთვის მიკუთვნებული სახელფასო განაცემების და ხელფასთან გათანაბრებული სხვა ხარჯების (დაზღვევა, სოციალური და სხვა) საშემოსავლო გადასახადით საქართველოში დაბეგვრა. ამდენად, შემოსავლების სამსახურმა მიიჩნია, რომ შემოწმებით განხორციელებული დარიცხვა შესაბამისობაშია კანონმდებლობის მოთხოვნებთან და არ არსებობს მომჩივნის მიერ შემოსავლების სამსახურში წარმოდგენილი საჩივრის აღნიშნულ ნაწილში დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. უსფ(წ) ------ ს საჩივარი სადავო საკითხთან დაკავშირებით არ დაკმაყოფილდეს;\n2. აღნიშნული გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდაბეგვრას დაქვემდებარებული განაცემი\nხელფასის სახით მიღებული შემოსავალი\nუკუკავშირი\nდაკავშირებული დოკუმენტები\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n27\n\nდოკუმენტის დათვალიერება\n\ninfohub@rs.ge",
    "title": "Document 93100a15-aaa1-4a0a-a8cd-504616f5285e"
  }
}