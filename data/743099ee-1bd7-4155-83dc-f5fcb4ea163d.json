{
  "id": "743099ee-1bd7-4155-83dc-f5fcb4ea163d",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 193\n08 დეკემბერი 2022\nდოკუმენტის #:\n193\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n18 იანვარი 2021\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nზოგადი დებულებები\nჩამოტვირთვა\nგაზიარება\nბრძანება N 193\n18/01/2021\n\n\n\n\n\n\nშპს -----\n(მის.: ქ. -------)\nსადავო საკითხთან დაკავშირებით საჩივრის \nდაკმაყოფილებაზე უარის თქმის შესახებ\n\n\n\n\nშემოსავლების სამსახურმა დავების განხილვის საბჭოს 2020 წლის 17 დეკემბრის სხდომაზე (ოქმი №98) განიხილა შპს ----- ს 2020 წლის 27 აგვისტოს №174250/21 საჩივარი, შემოსავლების სამსახურის აუდიტის დეპარტამენტის 2020 წლის 30 ივლისის №001-174 საგადასახადო მოთხოვნასთან  დაკავშირებით.\n \nგადამხდელის პოზიცია:\nგადამხდელის განმარტებით, იმპორტირებული საქონლის რეალურ მფლობელად მიჩნეული იქნა შპს ----- და მას დაეკისრა საქონელზე დღგ-ის და აქციზის გადახდა. მომჩივანი მიიჩნევს, რომ კომპანია უფლებამოსილია, ჩაითვალოს დღგ იმავე საანგარიშო პერიოდში, როდესაც მოხდა მისი დარიცხვა.\n\n\nფაქტობრივი გარემოებები:\nსაქმეში არსებული მასალებით ირკვევა, რომ შემოსავლების სამსახურის აუდიტის დეპარტამენტის 2019 წლის 20 აგვისტოს №29128 ბრძანებების საფუძველზე განხორციელდა შპს ----- ს საქმიანობის კამერალური საგადასახადო შემოწმება ბიუჯეტთან ანგარიშსწორების სისწორის დადგენის მიზნით. შესამოწმებელი პერიოდი განისაზღვრა 2018 წლის 09 აგვისტოდან 2019 წლის 01 აგვისტომდე. შემოწმების შედეგებზე 2020 წლის 14 ივლისს შედგენილ იქნა საგადასახადო შემოწმების აქტი. შემოწმების აქტის საფუძველზე აუდიტის დეპარტამენტმა გამოსცა 2020 წლის 28 ივლისის №21621 ბრძანება და 30 ივლისის №001-174 საგადასახადო მოთხოვნა, რომლის თანახმად, გადამხდელის საგადასახადო ვალდებულება განისაზღვრა სულ 978379 ლარით, მათ შორის: გადასახადი 559567 ლარი, ჯარიმა 264024 ლარი და საურავი 154788 ლარი.\n\n\nსაგადასახადო შემოწმების აქტის თანახმად, სადავო საკითხთან დაკავშირებით დარიცხვა განპირობებულია შემდეგი გარემოებებით: \nშპს ----- ს, შპს ----- ს და შპს ----- ს ხელმძღვანელი პირების მიმართ საქართველოს ფინანსთა სამინისტროს საგამოძიებო სამსახურის მიერ აღძრულია სისხლის სამართლის საქმე. გამოძიებით დადგინდა, რომ შპს ----- ს დირექტორის მიერ ყალბი საგადასახადო ანგარიშ- ფაქტურების გამოწერის გზით შპს ----- ს ბარათზე აისახა დღგ-ის ჩასათვლელი აქტივების ზედმეტობა. შპს ----- ს დირექტორები შპს ----- ს და ,,-----’-ის’ დირექტორებთან ერთად წინასწარ, ფინანსური სარგებლის უკანონოდ მიღების მიზნით,   შეკავშირდნენ და განიზრახეს ყალბი საბაჟო ინვოისების დამზადების გზით შპს ----- ს მიერ საქართველოს ტერიტორიაზე შემოტანილი ალკოჰოლური სასმელების შპს ----- ს ბალანსზე  ასახვა,  განბაჟებისას კუთვნილი გადასახადების შპს ----- ს პირადი  აღრიცხვის  ბარათზე  არსებული  დღგ-ის  ზედმეტობიდან  ჩამოჭრა და შემდგომში ასევე ყალბი ანგარიშ-ფაქტურების შედგენის გზით შპს ----- ს ბალანსიდან უკვე განბაჟებული პროდუქციის შპს ----- ს ბალანსზე გადაყვანა.   \nყალბი ოპერაციების საფუძველზე წარმოქმნილი საკრედიტო დავალიანების დასაფარად შპს ----- ს სალაროდან გაცემული 504996.3 ლარი ჩაითვალა საწარმოს დირექტორებზე გაცემულ ხელფასად იმ საანგარიშო პერიოდებში, როცა საბუღალტრო აღრიცხვის მონაცემების მიხედვით სალაროდან ეს განაცემები ფიქსირდება. გადამხდელს დაერიცხა საშემოსავლო გადასახადი და ჯარიმა საქართველოს საგადასახადო კოდექსის 275-ე მუხლის საფუძველზე.\nაღწერილი გარემობებისა და იმ ფაქტის გათვალისწინებით, რომ ოპერაცია განხორციელებულია მხოლოდ გადაწერებით, იმპორტირებული საქონლის რეალურ მფლობელად საქართველოს საგადასახადო კოდექსის 73-ე მუხლის მე-9 ნაწილის ,,ბ’’ ქვეპუნქტის საფუძველზე მიჩნეული იქნა შპს ----- , რომლესაც დაეკისრა შპს ----- ს სახელით განბაჟებულ საქონელზე გადახდილი დღგ და აქციზის გადასახადი.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ სადავო საკითხთან დაკავშირებით გადამხდელის მოთხოვნა არ უნდა დაკმაყოფილდეს შემდეგ გარემოებათა გამო:\nსადავო საკითხთან დაკავშირებით შემოსავლების სამსახური მიუთითებს საქართველოს საგადასახადო კოდექსის 160-ე მუხლის „ბ“ ქვეპუნქტზე, რომლის თანახმად დღგ-ით დაბეგვრის ობიექტია იმპორტი.\nსაქართველოს საგადასახადო კოდექსის 173-ე მუხლის პირველი ნაწილის თანახმად, დღგ-ის ჩათვლა არის დღგ-ის გადამხდელად რეგისტრირებული პირის უფლება, შეიმციროს გადასახდელი დღგ-ის თანხა მიღებული ჩათვლის დოკუმენტების საფუძველზე, გარდა ამ კარით გათვალისწინებული შემთხვევებისა.\nამავე მუხლის მე-2 ნაწილის „თ“ ქვეპუნქტის თანახმად, დღგ-ს ჩათვლის დოკუმენტია საგადასახადო ორგანოს გადაწყვეტილების საფუძველზე საქონლის იმპორტთან ან/და საქონლის დროებით შემოტანასთან დაკავშირებით დარიცხული დღგ-ის გადასახადის გადამხდელის მიერ ბიუჯეტში გადახდის დამადასტურებელი დოკუმენტი.\nყოველივე ზემოაღნიშნულიდან გამომდინარე და იმ ფაქტის გათვალისწინებით, რომ გადასახადის გადამხდელის მიერ ვერ იქნა წარმოდგენილი დღგ-ის ჩათვლის დამადასტურებელი დოკუმენტები, შემოსავლების სამსახური მიიჩნევს, რომ შემმოწმებლის მიერ გადამხდელის საგადასახადო ვალდებულება განსაზღვრული იქნა კანონმდებლობის შესაბამისად, ხოლო გადამხდელის მოთხოვნა ამ ნაწილში დაუსაბუთებელია და არ უნდა დაკმაყოფილდეს.\n\n\nსაქართველოს საგადასახადო კოდექსის 304-ე მუხლისა საფუძველზე,\n\n\nვ ბ რ ძ ა ნ ე ბ :\n\n\n1. შპს ----- ს 2020 წლის 27 აგვისტოს საჩივარი სადავო საკითხთან დაკავშირებით არ დაკმაყოფილდეს;\n2. ბრძანების გასაჩივრება შესაძლებელია საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64) საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდღგ-ის ჩათვლის ზოგადი პრინციპები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n54\n\nდოკუმენტის დათვალიერება\n\ninfohub@rs.ge",
    "title": "Document 743099ee-1bd7-4155-83dc-f5fcb4ea163d"
  }
}