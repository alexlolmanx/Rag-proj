{
  "id": "8b97c599-fbeb-4446-9b1a-2575c9ef7e97",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №95093/1/2025\n13 მაისი 2025\nდოკუმენტის #:\n95093/1/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n08 მაისი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№ 95093/1/2025\n08 მაისი 2025 \n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს ----- ----- (ს/ნ -----)\nმოპასუხე: აუდიტის დეპარტამენტი.\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 02.05.2025 წელს განიხილა და მიიღო გადაწყვეტილება შპს ----- 15.04.2025 წელს რეგისტრირებულ საჩივარზე (რეგისტრაციის N -----/1/2025).\n\n\nდავის საგანი:\nდავების განხილვის საბჭოს 29.11.2024 წლის N 24175/2/2024 გადაწყვეტილების აღსრულების შედეგები.\n\n\nგასაჩივრებული გადაწყვეტილება:\nაუდიტის დეპარტამენტის 13.03.2025 წლის N --- -1 საგადასახადო მოთხოვნა.\nდარიცხული თანხა:\n2 475 508.55 ლარი.\nმათ შორის: \nგადასახადი - 1 379 577\nდღგ - 537 364\nსაშემოსავლო გადასახადი - 842 213\nჯარიმა - 689 789\nსაურავი - 406 142.55\n\n\nფაქტების აღწერა: \nსაწარმოს საქმიანობაა სარესტორნო მომსახურება.\nაუდიტის დეპარტამენტის მიერ ჩატარდა გადასახადის გადამხდელის საქმიანობის 01.01.2021 წლიდან 01.02.2024 წლამდე საანგარიშო პერიოდების კამერალური საგადასახადო შემოწმება. შემოწმების შედეგები აისახა აუდიტის დეპარტამენტის 16.05.2024 წლის საგადასახადო შემოწმების აქტში, რომლის მიხედვით, დარიცხვა განპირობებულია შემდეგი გარემოებებით:\n1. კომპანია ფუნქციონირებს 2020 წლის იანვრის თვიდან და აწარმოებს მზა პროდუქციას (სარესტორნო კერძებს). კომპანიას შესამოწმებელ პერიოდში საწარმოო ნედლეულის (ყველი, ხორცი, და სხვა) დოკუმენტური (სასაქონლო ზედნადებებით) შეძენა უფიქსირდება მცირე რაოდენობით. კომპანიის დირექტორთან დაკავშირება ვერ მოხერხდა, ხოლო საბუღალტრო აღრიცხვაზე პასუხისმგებელი პირს არსებული შესყიდვის აქტები, ასევე ბუღალტრული აღრიცხვის მასალების არ წარუდგენია. ვინაიდან კომპანიას შეწყვეტილი ჰქონდა ეკონომიკური საქმიანობა 2023 წლის ოქტომბრის თვის საანგარიშო პერიოდიდან, შემოწმების მიმდინარეობისას კომპანიაში ვერ ჩატარდა მიმდინარე კონტროლის პროცედურები.\nამდენად, მომჩივნის საგადასახადო ვალდებულებები განისაზღვრა არაპირდაპირი მეთოდით. კერძოდ, 2020 წლამდე იმავე რესტორანში მოქმედ კომპანიაში ჩატარებული საკონტროლო შესყიდვის, ფიქსაციის აქტის (რომელიც შემდგომში გამოყენებული იქნა ფასნამატის გაანგარიშებისთვის), ასევე დათვალიერების, დაკვირვების და ქრონომეტრაჟის საფუძველზე, კერძოდ:\nა) შეძენილ საქონელზე, რომელსაც არ სჭირდებოდა დამუშავება ან კერძად მომზადება და პირდაპირ ხდებოდა მისი რეალიზაცია, გამოყენებული იქნა „ფასნამატის გავრცელების მეთოდი“. კერძოდ, დამუშავდა კომპანიის სასაქონლო ზედნადებებით შეძენილი სასაქონლო - მატერიალური მარაგები და მიენიჭა შესაბამისი კატეგორიები. გაანგარიშდა რეალიზებული პროდუქციის თვითღირებულება, რომელსაც გამოაკლდა კატეგორია „ნედლეულის“ თვითღირებულება. დარჩენილ რპთ-ზე გავრცელდა სხვა მსგავსი საქმიანობის (იმავე რესტორნის) აუდირებული ფასნამატი.\nბ) ცალკე გაანგარიშდა მზა პროდუქციის წარმოების პროცესიდან მიღებული შემოსავალი, რა დროსაც გამოყენებულია მსგავსი საქმიანობის (იმავე რესტორნის) აუდირებულ კომპანიაში ჩატარებული ქრონომეტრაჟის მონაცემები. დამუშავდა რესტორნის მენიუ ჩეკები და დადგინდა, რომ 1 ლარის ალკოჰოლურ სასმელზე მზადდებოდა და იყიდებოდა 2.08 ლარის მზა პროდუქცია. ზემოთაღნიშნულიდან გამომდინარე, გაიზარდა დღგ-ით დასაბეგრი ბრუნვა. კომპანიას საგადასახადო კოდექსის 159-ე, 160-ე მუხლების გათვალისწინებით დაერიცხა გადასახადი და განესაზღვრა ჯარიმა საგადასახადო კოდექსის 275-ე მუხლის მიხედვით.\n2. კომპანია აწარმოებდა მზა პროდუქციას (კერძებს), ხოლო ნედლეულის დოკუმენტური შეძენის დამადასტურებელი დოკუმენტაციის სრულად წარმოდგენა არ განხორციელდა. კომპანიის მიერ გაწეული დოკუმენტურად დაუდასტურებელი ხარჯები განისაზღვრა არაპირდაპირი მეთოდით, საგადასახადო კოდექსის 73-ე მუხლის მე-5 ნაწილის და „გადასახადების ადმინისტრირების შესახებ“ საქართველოს ფინანსთა მინისტრის 2010 წლის 31 დეკემბრის N 996 ბრძანებით დამტკიცებული ინსტრუქციის 31-ე მუხლის მე-3 პუნქტის გათვალისწინებით. გაანგარიშდა დამატებით მიღებული შემოსავლები (20% ხარჯის გათვალისწინებით), რაც განხილულ იქნა დაქირავებულ პირზე გაცემულ ხელფასად. კომპანიას დაერიცხა საშემოსავლო გადასახადი და დაეკისრა საგადასახადო კოდექსის 275-ე მუხლით გათვალისწინებული ჯარიმა.\nშემოწმების აქტის საფუძველზე გამოიცა 31.05.2024 წლის N 12928 ბრძანება და N --- --- საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 18.09.2024 წლის N 20530 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\nდავების განხილვის საბჭოს 29.11.2024 წლის N 24175/2/2024 გადაწყვეტილებით:\n1. საჩივარი დაკმაყოფილდა ნაწილობრივ;\n2. ნაწილობრივ გაუქმდა შემოსავლების სამსახურის 18.09.2024 წლის N 20530 ბრძანება;\n3. პირველი და მე-2 დავის საგნების (საგადასახადო ვალდებულების განსაზღვრა არაპირდაპირი მეთოდით დადგენილი ფასნამატით და არაპირდაპირი მეთოდით დადგენილი შემოსავლების საწარმოს დირექტორზე გაცემულ ხელფასად კვალიფიცირება) ნაწილში:\nა) მომჩივანს მიეცა წინადადება ამ გადაწყვეტილების შესაბამისად, ჩაბარებიდან 15 კალენდარულ დღის განმავლობაში აუდიტის დეპარტამენტს წარუდგინოს დამატებითი ინფორმაცია/მტკიცებულებები;\nბ) დაევალა აუდიტის დეპარტამენტს ამ გადაწყვეტილების შესაბამისად, უზრუნველეყო მომჩივნის მიერ წარდგენილი მტკიცებულებების მომჩივნის მონაწილეობით შესწავლა, სათანადო საფუძვლების არსებობის შემთხვევაში, საგადასახადო ვალდებულებების კორექტირება (შემცირება) და შედეგების ასახვა გადასახადის გადამხდელის პირადი აღრიცხვის ბარათზე;\n4. დანარჩენ ნაწილში საჩივარი არ დაკმაყოფილდა.\nდავების განხილვის საბჭოს 29.11.2024 წლის N 24175/2/2024 გადაწყვეტილების აღსრულების შედეგად, აუდიტის დეპარტამენტის 5.03.2025 წელს გამოცემული დასკვნის საფუძველზე შემოწმების აქტით დარიცხული თანხები არ დაექვემდებარა შემცირებას. აღნიშნულზე მომჩივანს წარედგინა აუდიტის დეპარტამენტის 13.03.2025 წლის N 4229 ბრძანება და N --- --- საგადასახადო მოთხოვნა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nმომჩივნის არგუმენტაცია:\nდავების განხილვის საბჭოს 29.11.2024 წლის N 24175/2/2024 გადაწყვეტილების გაცნობის შემდეგ რომლის საფუძველზეც 15 კალენდარულ დღეში უნდა წარედგინა მტკიცებულებები, თხოვნით მიმართა აუდიტის დეპარტამენტს ვადის გადაწევის თაობაზე უფლებამოსილი პირის დეკრეტულ შვებულებაში ყოფნიდან გამომდინარე, საკითხი ასევე განხილული იყო აუდიტორთან რომელსაც უნდა შეეტყობინებინა გადამხდელისთვის დააკმაყოფილებდა თუ არა შემოსავლების სამსახური ვადის გადაწევის შესახებ მიმართვას, რაც არ მომხდარა, გადამხდელთან შეთანხმების გარეშე მოხდა გადაანგარიშებული დასკვნის შედგენა. ასევე, საუბრობს საგადასახადო შემოწმების აქტით განხორციელებული დარიცხვის არამართლზომიერებაზე.\nვინაიდან გადასახადი დარიცხულია არაპირდაპირი მეთოდის საფუძველზე და აქვს შესაბამისი მტკიცებულებები, რომელიც რადიკალურად შეცვლის დარიცხვის ოდენობას, ითხოვს მიეცეს შესაძლებლობა ამ მტკიცებულებების წარმოდგენის და განხილვის.\n\n\nდავების განხილვის საბჭო:\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ.\nდავების განხილვის საბჭოს 29.11.2024 წლის N 24175/2/2024 გადაწყვეტილებით:\n1. საჩივარი დაკმაყოფილდა ნაწილობრივ;\n2. ნაწილობრივ გაუქმდა შემოსავლების სამსახურის 18.09.2024 წლის N 20530 ბრძანება;\n3. პირველი და მე-2 დავის საგნების (საგადასახადო ვალდებულების განსაზღვრა არაპირდაპირი მეთოდით დადგენილი ფასნამატით და არაპირდაპირი მეთოდით დადგენილი შემოსავლების საწარმოს დირექტორზე გაცემულ ხელფასად კვალიფიცირება) ნაწილში:\nა) მომჩივანს მიეცა წინადადება ამ გადაწყვეტილების შესაბამისად, ჩაბარებიდან 15 კალენდარულ დღის განმავლობაში აუდიტის დეპარტამენტს წარუდგინოს დამატებითი ინფორმაცია/მტკიცებულებები;\nბ) დაევალა აუდიტის დეპარტამენტს ამ გადაწყვეტილების შესაბამისად, უზრუნველყო მომჩივნის მიერ წარდგენილი მტკიცებულებების მომჩივნის მონაწილოებით შესწავლა, სათანადო საფუძვლების არსებობის შემთხვევაში, საგადასახადო ვალდებულებების კორექტირება (შემცირება) და შედეგების ასახვა გადასახადის გადამხდელის პირადი აღრიცხვის ბარათზე;\n4. დანარჩენ ნაწილში საჩივარი არ დაკმაყოფილდა.\nსაბჭოს 29.11.2024 წლის N 24175/2/2024 გადაწყვეტილების აღსრულების შედეგად, აუდიტის დეპარტამენტის 05.03.2025 წელს გამოცემული დასკვნის მიხედვით, გადასახადის გადამხდელის მიერ გადაწყვეტილების შესაბამისად, ჩაბარებიდან 15 კალენდარულ დღის განმავლობაში არ განხორციელდა დამატებითი ინფორმაცია/მტკიცებულებების წარდგენა. შესაბამისად, შემოწმების აქტით დარიცხული თანხები არ დაექვემდებარა შემცირებას.\nსაბჭო ყურადღებას ამახვილებს ზემოაღნიშნულ დასკვნაში აღწერილ ინფორმაციაზე და სადავო საქმის შემდეგ ფაქტობრივ გარემოებებზე, რომ გადასახადის გადამხდელს საბჭოს 29.11.2024 წლის N 24175/2/2024 გადაწყვეტილება ავტორიზებული მომხმარებლის გვერდზე გაეგზავნა 26.12.2024 წელს და გაეცნო ელექტრონულად შემოსავლების სამსახურის ოფიციალური ვებ-გვერდის (www.rs.ge) საშუალებით - 10.02.2025 წელს, შესაბამისად, მომჩივანს დამატებითი მტკიცებულებების წარდგენის ბოლო ვადა ჰქონდა 25 თებერვალს, აუდიტის დეპარტამენტმა საბჭოს 29.11.2024 წლის N -----/2/2024 გადაწყვეტილების აღსრულების შედეგად დასკვნა გამოსცა 05.03.2025 წელს, მტკიცებულებების წარდგენის ბოლო ვადიდან (25.02.2025 წელი) მე-8-ე დღეს, მიუხედავად ამისა, მომჩივანს, როგორც დასკვნის გამოცემამდე, ისე საჩივრის დავების განხილვის საბჭოში წარმოდგენის და მიმდინარე პერიოდშიც საბჭოს 29.11.2024 წლის N 24175/2/2024 გადაწყვეტილების შესაბამისად, არ წარუდგენია რაიმე დამატებითი ინფორმაცია/მტკიცებულება, ამასთან, აღსანიშნავია, რომ მომჩივანი დავების განხილვის საბჭოში თავდაპირველი საჩივრის წარმოდგენისას (23.10.2024 წელი) და საჩივრის ზეპირ განხილვაზეც განმარტავდა, რომ ზემოთ დასახელებულ სადავო საკითხებზე წარმოადგენდა დამატებით მტკიცებულებებს, რაზე დაყრდნობითაც მიიღო საბჭომ 29.11.2024 წლის N24175/2/2024 გადაწყვეტილება. გარდა ამისა, საბჭოს 29.11.2024 წლის N 24175/2/2024 გადაწყვეტილების შესახებ მომჩივნისათვის საჩივრის ზეპირი განხილვისასაც გახდა ცნობილი, ვინაიდან მხარეებს საბჭოს სხდომაზე გამოეცხადათ აღნიშნული გადაწყვეტილების შინაარსი.\nზემოაღნიშნულიდან გამომდინარე, საბჭო მიიჩნევს, რომ მომჩივანს საკმაო დრო ჰქონდა საბჭოს 29.11.2024 წლის N 24175/2/2024 გადაწყვეტილების შესაბამისად, დამატებითი ინფორმაცია/მტკიცებულებების აუდიტის დეპარტამენტისათვის წარსადგენად, თუმცა იგი საჩივრის განხილვის ამ ეტაპზეც კვლავ ზოგადად საუბრობს და არ წარმოადგენს რაიმე სახის ინფორმაციას/მტკიცებულებას, რაც შესაძლოა მის მიერ დასახელებული არგუმენტების გათვალისწინების, მოპასუხე ორგანოს მხრიდან მტკიცებულებების წარმოსადგენად დამატებითი ვადის მიცემის საჭიროების და შესაბამისად, საგადასახადო ვალდებულებების კორექტირების (შემცირების) საფუძველი გახდებოდა.\nმხარეთა არგუმენტების, სადავო საქმეზე არსებული მასალების შესწავლის/შეფასების და ზემოაღნიშნული ფაქტობრივი გარემოებების გათვალისწინებით, საბჭოს მიაჩნია, რომ საგადასახადო ორგანოს მიერ მომჩივნის საგადასახადო ვალდებულების გადაანგარიშება განხორციელებულია საბჭოს 29.11.2024 წლის N 24175/2/2024 გადაწყვეტილების შესაბამისად და არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი N 64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n26\n\nდოკუმენტის დათვალიერება\n\ninfohub@rs.ge",
    "title": "Document 8b97c599-fbeb-4446-9b1a-2575c9ef7e97"
  }
}