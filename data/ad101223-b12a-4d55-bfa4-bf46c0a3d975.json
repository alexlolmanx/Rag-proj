{
  "id": "ad101223-b12a-4d55-bfa4-bf46c0a3d975",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №25822/2/2025\n05 ნოემბერი 2025\nდოკუმენტის #:\n25822/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n03 ნოემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, ხელფასის სახით მიღებული შემოსავლები, დაბეგვრის დრო საქონლის მიწოდებისას/მომსახურების გაწევისას, დღგ-ის თანხის კორექტირება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№25822/2/2025\n03 ნოემბერი 2025\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „-------“ (ს/ნ -------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 16.10.2025 წელს განიხილა და მიიღო გადაწყვეტილება შპს ,,-------”-ის 8.09.2025 წელს რეგისტრირებულ საჩივარზე (რეგისტრაციის №25822/2/2025).\n\n\nდავის საგანი: \nსაგადასახადო ვალდებულებების განსაზღვრა არაპირდაპირი მეთოდით.\n\n\nგასაჩივრებული გადაწყვეტილება: \n1. აუდიტის დეპარტამენტის 30.06.2025 წლის №063-20 საგადასახადო მოთხოვნა; \n2. შემოსავლების სამსახურის 20.08.2025 წლის №18662 ბრძანება.\n\n\nდარიცხული თანხა: 43 413,95 ლარი. \nმათ შორის: \nგადასახადი - 23 511,49 \nდღგ - 23 261,49 \nსაშემოსავლო გადასახადი - 250 \nჯარიმა - 11 081,1 \nსაურავი - 8 821,36\n\n\nფაქტების აღწერა/დარიცხვის საფუძვლები \nაუდიტის დეპარტამენტის 30.06.2025 წლის საგადასახადო შემოწმების აქტით შემოწმებულია მომჩივნის საქმიანობის 1.01.2022 წლიდან 1.01.2025 წლამდე საანგარიშო პერიოდი. შემოწმების აქტიდან დგინდება, რომ სადავო დარიცხვა გამოწვეულია შემდეგი გარემოებებით:\nკომპანიას მიღებული, აქვს ავანსები. აღნიშნული ავანსები გადამხდელის მიერ დადასტურებული და ჩათვლილია. ამასთან, გამყიდველს ავანსები განაშთული აქვს, ხოლო მყიდველს არა, შესაბამისად, გადამხდელს ზედმეტად აქვს ჩათვლილი დღგ-ის თანხა. შემოწმების შედეგად დადგინდა, რომ მიღებული ავანსის საგადასახადო ანგარიშ-ფაქტურებს ნაშთავს შემდეგი ელექტრონული საგადასახადო ანგარიშფაქტურები: ავ-------, ეა--------, ეა-------, ეა-------, ეა-------, ავ-------, ეა-------, ავ-------, ეა-------, ავ-------, ეა-------, ავ-------, ეა-------. შესაბამისად, საგადასახადო კოდექსის 174-ე მუხლის საფუძველზე გაუქმდა დღგ-ის ჩასათვლელი თანხა. აღნიშნული დღგ-ის ჩათვლები აისახა შესაბამისი ოპერაციის განხორციელების პერიოდებში. ასევე, საგადასახადო კოდექსის 179-ე მუხლის საფუძველზე, განხორციელდა ავანსის საგადასახადო ანგარიშფაქტურების კორექტირებების ასახვა შესაბამის თვეებში. შედეგად, გადასახადის გადამხდელს დაერიცხა დღგ და დაეკისრა საგადასახადო კოდექსის 275-ე მუხლით განსაზღვრული ჯარიმა.\nშემოწმების მიმდინარეობისას დადგინდა, რომ 2022-2024 წლებში დეკლარირებული დღგ-ით დასაბეგრი ბრუნვა ნაკლები იყო შემოწმებით გამოვლენილ ბრუნვასთან შედარებით (2022 წელს 760 ლარი, 2023 წელს 49 447 ლარი, 2024 წელს 27 790 ლარი). გადასახადის გადამხდელის შემოსავალი დაუდეკლარირებელ ბრუნვაზე გაანგარიშდა დეკლარირებული ფასნამატებით (21%, 23% და 33% წლების შესაბამისად). შედეგად, გადასახადის გადამხდელს დეკლარირებული წილის პროპორციულად შესაბამის პერიოდებში დაერიცხა დღგ და დაეკისრა საგადასახადო კოდექსის 275-ე მუხლით განსაზღვრული ჯარიმა.\nშემოწმების აქტის საფუძველზე გადასხადის გადამხდელს წარედგინა აუდიტის დეპარტამენტის 30.06.2025 წლის №063-20 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 20.08.2025 წლის №18662 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 136-ე მუხლის მე-3 ნაწილზე, 49-ე მუხლის პირველი ნაწილის „ე“ ქვეპუნქტზე, 61-ე მუხლის მე-3 ნაწილზე, 73-ე მუხლის მე-5 ნაწილის „ა“ ქვეპუნქტზე, 158-ე მუხლის პირველ ნაწილზე, 159-ე მუხლის პირველი ნაწილის „ა“ და „ბ“ ქვეპუნქტებზე, 163-ე მუხლის პირველ და მე-2 ნაწილებზე, 164-ე მუხლის პირველ ნაწილზე, 168-ე მუხლის პირველ ნაწილზე, 180-ე მუხლის პირველ ნაწილზე, 174-ე მუხლის პირველ ნაწილზე, 175-ე მუხლის პირველი ნაწილის „ა“ და „ბ“ ქვეპუნქტებზე, 176-ე მუხლის პირველი ნაწილის ,,ა“ ქვეპუნქტზე, 179-ე მუხლის პირველი და მე-2 ნაწილებზე, 43-ე მუხლის მე-4 ნაწილზე, „გადასახადების ადმინისტრირების შესახებ“ საქართველოს ფინანსთა მინისტრის 31.12.2010 წლის №996 ბრძანებით დამტკიცებული ინსტრუქციის 54- ე მუხლის მე-2 ნაწილზე, ფაქტობრივ გარემოებებზე და მიიჩნია, რომ საგადასახადო შემოწმების შედეგად საგადასახადო ვალდებულებები განსაზღვრულია კანონმდებლობის მოთხოვნათა დაცვით, წარმოდგენილი საჩივარი დაუსაბუთებელია და არ უნდა დაკმაყოფილდეს. \n\n\nმომჩივნის არგუმენტაცია \nგამორჩენილი იყო ავანსის ანგარიშ-ფაქტურების განაშთვა 2022 და 2023 წელს და ეს თანხა შეადგენს 4 333,41 ლარს, რეალიზაციის თანხები 2022 წელში დეკლარირებულია სრულად და სხვაობა არ გამოვლენილა. აუდიტორის მიერ 2022 წელს დარიცხულია დღგ 9 599 ლარი ნაცვლად 4 180,86 ლარისა. 5 418,14 ლარით მეტი.\n2023 წელს გაუნაშთავი ანგარიშ-ფაქტურების გამო დასარიცხია დღგ 152,55 ლარი, ხოლო ოქტომბერნოემბერ-დეკემბრის თვეებში ობიექტური მიზეზების გამო გამორჩენილია რეალიზაცია უნაღდო ოპერაციებზე (დირექტორის არყოფნის გამო ვერ მოხერხდა საბანკო ამონაწერების აღება ამ თვეებში) აღნიშნულის შესახებ აუდიტორს შემოწმების დაწყებისთანავე მიაწოდა ინფორმაცია. შემცირებული თანხა შეადგენდა: ოქტომბრის თვეში- 621,51 ლარს; ნოემბრის თვეში 10 024,79 ლარს და დეკემბრის თვეში 13 819 ლარს, სულ 24 465,58 ლარს დღგ-ს ჩათვლით. აქედან დღგ 3 732,03 ლარ., სულ 2023 წელს დასარიცხი იყო დღგ 3 884,58 ლარი (152,55+3 732,03) აუდიტორმა კი დაარიცხა 8 493 ლარი, ე.ი 4 608,42 ლარით მეტი.\nრეალიზაციიდან ამონაგები განისაზღვრება ნაღდი და უნაღდო ანგარიშსწორებით მიღებული შემოსავლებიდან, გაწერილი სასაქონლო ზედნადებებიდან, როდესაც საქონელი გადაეცემა მყიდველს, მაგრამ რა შუაშია ფასნამატი დღგ-ს დარიცხვის შემთხვევაში, მაშინ როდესაც ობიექტური მიზეზის გამო შემცირებული თანხა შეადგენდა: ოქტომბრის თვეში- 621,51 ლარს; ნოემბრის თვეში 10 024,79 ლარს და დეკემბრის თვეში 13 819 ლარს, სულ 24 465,58 ლარს. დღგ უნდა გამოანგარიშებულიყო 24 465,58 ლარიდან და არა ხელოვნურად 21%, 23% და 33%-ებით გაზრდილი თანხებიდან.\nბუღალტრული აღრიცხვა ნაწარმოებია ელექტრონული საბუღალტრო აღრიცხვის პროგრამით და შეუძლებელია აუდიტორს ვერ დაედგინა შემოსავლები. აუდიტის პროცესში მან მიღებული საქონელი დაითვალა მიღებული ანგარიშ-ფაქტურებით, რომელიც არ არის საქონლის მიღების საფუძველი, ის მხოლოდ დღგ-ის ჩათვლისათვის გამოიყენება და საქონლის მიღების საფუძველია სასაქონლო ზედნადები, რომლის გარეშეც აკრძალულია საქონლის შენახვა ტრანსპორტირება, რეალიზაცია.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 73-ე მუხლის მე-5 ნაწილის „ა“ ქვეპუნქტის თანახმად, საგადასახადო ორგანოს უფლება აქვს, პირის საგადასახადო ვალდებულებები განსაზღვროს არაპირდაპირი მეთოდების გამოყენებით (აქტივების სიდიდის, საოპერაციო შემოსავლებისა და ხარჯების, პირის შესახებ ინფორმაციის მისი საქმიანობის სხვა საგადასახადო პერიოდთან ან სხვა ამგვარი გადასახადის გადამხდელის შესახებ მონაცემების შედარების, აგრეთვე, სხვა მსგავს ინფორმაციის ანალიზის საფუძველზე) თუ პირს არ აქვს სააღრიცხვო დოკუმენტაცია ან სააღრიცხვო დოკუმენტაციით შეუძლებელია დაბეგვრის ობიექტის დადგენა.\nსაგადასახადო კოდექსის 159-ე მუხლის პირველი ნაწილის „ა“ ქვეპუნქტის თანახმად, დღგ-ით დასაბეგრი ოპერაციაა დასაბეგრი პირის მიერ საქართველოს ტერიტორიაზე ეკონომიკური საქმიანობის ფარგლებში ანაზღაურების სანაცვლოდ საქონლის მიწოდება.\nსაგადასახადო კოდექსის 163-ე მუხლის პირველი ნაწილის თანახმად, საქონლის მიწოდების/მომსახურების გაწევის დღგ-ით დაბეგვრა ხორციელდება საქონლის მიწოდების/მომსახურების გაწევის მომენტში, თუ ამ მუხლით სხვა რამ არ არის გათვალისწინებული.\nსაგადასახადო კოდექსის 164-ე მუხლის პირველი ნაწილის თანახმად, თუ ამ მუხლით სხვა რამ არ არის გათვალისწინებული, დღგ-ით დასაბეგრი თანხა არის საქონლის მიწოდების/მომსახურების გაწევის სანაცვლოდ მიღებული/მისაღები ანაზღაურება დღგ-ის გარეშე, საქონლის/მომსახურების ფასთან პირდაპირ დაკავშირებული სუბსიდიის ჩათვლით. აღნიშნული დებულება გამოიყენება საქონლის/მომსახურების გაცვლის ოპერაციის (ბარტერული ოპერაციის) შემთხვევაშიც.\nსაგადასახადო კოდექსის 174-ე მუხლის პირველი ნაწილის თანახმად, დღგ-ის ჩათვლა არის დასაბეგრი პირის უფლება, შეიმციროს გადასახდელი დღგ-ის თანხა საქონლის მიწოდებასთან/მომსახურების გაწევასთან დაკავშირებული ხარჯის სხვადასხვა კომპონენტის ღირებულებაზე პირდაპირ მიკუთვნებული დღგ-ის თანხით.\nსაგადასახადო კოდექსის 176-ე მუხლის პირველი ნაწილის „ა“ ქვეპუნქტის თანახმად, დღგ-ის ჩათვლის მიღების საფუძველია ამ კოდექსის 175-ე მუხლის პირველი ნაწილის „ა“ და „ბ“ ქვეპუნქტებითა და მე-2 ნაწილით გათვალისწინებულ შემთხვევებში – საქონლის/მომსახურების შეძენასთან დაკავშირებით ამ კოდექსით დადგენილი წესით გამოწერილი საგადასახადო ანგარიშფაქტურა.\nსაბჭოს სხდომაზე აუდიტის დეპარტამენტის წარმომადგენელმა საგადასახადო ვალდებულებების არაპირდაპირი მეთოდით განსაზღვრასთან დაკავშირებით განმარტა, რომ მომჩივანს ბუღალტრულ პროგრამაში შეძენები და რეალიზაციები ჯამურად ჰქონდა ჩამოწერილი მხოლოდ თანხების სახით, შესაბამისად, ვერ ხორციელდებოდა იდენტიფიცირება კონკრეტულად რომელი დასახელების მასალა იყო რეალიზებული. შეძენა-რეალიზაციის დოკუმენტების ანალიზისას დადგინდა, რომ გადასახადის გადამხდელს წლების ნაშთების მიხედვით დეკლარირებული ბრუნვა ნაკლები ჰქონდა. შესაბამისად, შემოწმების მიერ დაუდეკლარირებელ ბრუნვაზე გავრცელდა დეკლარირებული ფასნამატები 21%, 23% და 33% წლების შესაბამისად და გადამხდელს დეკლარირებული წილის პროპორციულად შესაბამის პერიოდებში დაერიცხა დღგ. ამასთან, გადასახადის გადამხდელს მიღებული აქვს ავანსები. აღნიშნული ავანსები მომჩივნის მიერ დადასტურებული და ჩათვლილია. გამყიდველს ავანსები განაშთული აქვს, ხოლო მყიდველს არა, შესაბამისად, გადამხდელს ზედმეტად აქვს ჩათვლილი დღგ-ის თანხა. შემოწმების მიერ დადგინდა, რომ მიღებულ ავანსის საგადასახადო ანგარიშ-ფაქტურებს ნაშთავს ელექტრონული საგადასახადო ანგარიშ-ფაქტურები, შესაბამისად, გაუქმდა დღგ-ის ჩასათვლელი თანხა. აღნიშნული დღგის ჩათვლები აისახა შესაბამისი ოპერაციის განხორციელების პერიოდებში. ასევე, განხორციელდა ავანსის საგადასახადო ანგარიშ-ფაქტურების კორექტირებების ასახვა შესაბამის თვეებში.\nსაბჭო ყურადღებას ამახვილებს დადგენილ ფაქტობრივ გარემოებებზე და მიიჩნევს, რომ მომჩივანს დავის წარმოების პროცესში არ აქვს წარმოდგენილი ისეთი არგუმენტები/მტკიცებულებები, რომლებიც შეცვლიდა საგადასახადო შემოწმების აქტით დადგენილ ფაქტობრივ გარემოებებს და გახდებოდა დარიცხული თანხების შემცირების საფუძველი.\nყოველივე ზემოაღნიშნულიდან გამომდინარე, საბჭო მიიჩნევს, რომ სადავო საკითხზე შემოსავლების სამსახურის გასაჩივრებული ბრძანებით მიღებული გადაწყვეტილება მართებულია, არ არსებობს მისი გაუქმების და მომჩივნის მოთხოვნის დაკმაყოფილების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nშემოსავლების/ხარჯების განსაზღვრა არაპირდაპირი მეთოდით\nსაქონლის მიწოდება/მომსახურების გაწევა\nდასაბეგრი ოპერაციის კორექტირება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n9\n\nდოკუმენტის დათვალიერება\n\ninfohub@rs.ge",
    "title": "Document ad101223-b12a-4d55-bfa4-bf46c0a3d975"
  }
}