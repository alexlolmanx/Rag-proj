{
  "id": "e41a1788-9524-496f-844f-709d457d63d4",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრზანება N 4651\n18 მარტი 2025\nდოკუმენტის #:\n4651\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n18 მარტი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nჩამოტვირთვა\nგაზიარება\nN 4651\n18 მარტი 2025\nბ რ ძ ა ნ ე ბ ა \n\n\n\n\n„------“(ს/ნ ------) \n(მის.:---------) \n2025 წლის 14 თებერვლის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2025 წლის 28 თებერვლის სხდომაზე (ოქმი №18) განიხილა ------ (პ/ნ --------) №22442/21-11 საჩივარი, რომელიც ეხება შემოსავლების სამსახურის საბაჟო დეპარტამენტის 2025 წლის 13 თებერვლის №AL060003 ადმინისტრაციული სამართალდარღვევის ოქმს.\n\n\nმომჩივნის არგუმენტაცია:\nსაჩივრის ავტორი განმარტავს, რომ სატვირთო ავტომობილით გადმოჰქონდა ტვირთი, -------- თავისუფალ ინდუსტრიულ ზონაში. საბაჟო კონტროლის გავლისას აღმოჩნდა, რომ სატრანსპორტო საშუალებაზე იყო დაშვებულზე მეტი მოცულობის ტვირთი, რის გამოც მოხდა მისი დაჯარიმება. მომჩივანი ასევე განმარტავს, რომ არ ჰქონდა ინფორმაცია წონის შეზღუდვის შესახებ.\nაღნიშნულზე და პირველ შემთხვევაზე მითითებით ითხოვს სადავო ოქმით დაკისრებული ჯარიმის გაუქმებას.\n\n\nფაქტობრივი გარემოებები: \nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ 2025 წლის 13 თებერვალს ------- თავისუფალ ინდუსტრიულ ზონაში (-------) შემოვიდა --------- მართვის ქვეშ მყოფი დატვირთული სატვირთო სატრანსპორტო საშუალება სახელმწიფო №--------, რომლითაც საქონელი ექსპორტის პროცედურით გადაადგილდებოდა თიზ-ში რეგისტრირებულ კომპანია შპს „-------“ (ს/ნ ---------) მიმართულებით. სატრანსპორტო საშუალებასა და მასში განთავსებულ საქონელზე (20 მ 3 - ღორღი) გამოწერილი იყო სასაქონლო ზედნადები ----------- (13/02/2025). \nსაბაჟო ორგანოს უფლებამოსილი პირის მიერ განხორციელდა სატრანსპორტო საშუალების აწონვა, რის შედეგად დადგინდა, რომ სატრანსპორტო საშუალების ფაქტობრივი მასა შეადგენდა 42 320 კგ-ს (№------ აწონვის ქვითარი), რაც 7 320 კგ-ით აღემატება ქარხანა-დამამზადებლის მიერ განსაზღვრულ ნებადართულ მასას (35 000კგ).\nვინაიდან ზემოაღნიშნული სატრანსპორტო საშუალების მთლიანი წონა 7320 კგ-ით აღემატებოდა ქარხანა-დამამზადებლის მიერ მინიჭებულ ნებადართულ მაქსიმალურ მასას, საბაჟო გამშვები პუნქტი ----------“ უფლებამოსილი პირის მიერ 2025 წლის 13 თებერვალს შედგენილი №--------ადმინისტრაციული სამართალდარღვევის ოქმით--------- დაეკისრა პასუხისმგებლობა საქართველოს ადმინისტრაციულ სამართალდარღვევათა კოდექსის 1291 მუხლით გათვალისწინებული სამართალდარღვევისთვის და ადმინისტრაციული სახდელის სახით შეეფარდა ჯარიმა 3660 ლარის ოდენობით. \n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს ადმინისტრაციულ სამართალდარღვევათა კოდექსის მე-10 მუხლით დადგენილია, რომ ადმინისტრაციულ სამართალდარღვევად (გადაცდომად) ჩაითვლება სახელმწიფო ან საზოგადოებრივი წესრიგის, საკუთრების, მოქალაქეთა უფლებებისა და თავისუფლებების, მმართველობის დადგენილი წესის ხელმყოფი მართლსაწინააღმდეგო, ბრალეული (განზრახი ან გაუფრთხილებელი) მოქმედება ან უმოქმედობა, რომლისთვისაც კანონმდებლობით გათვალისწინებულია ადმინისტრაციული პასუხისმგებლობა.\nსაქართველოს ადმინისტრაციულ სამართალდარღვევათა კოდექსის 23-ე მუხლის მიხედვით ადმინისტრაციული სახდელი წარმოადგენს პასუხისმგებლობის ზომას და გამოიყენება ადმინისტრაციული სამართალდარღვევის ჩამდენის აღსაზრდელად კანონების დაცვის, საერთო ცხოვრების წესების პატივისცემის სულისკვეთებით, აგრეთვე როგორც თვით სამართალდამრღვევის, ისე სხვა პირთა მიერ ახალი სამართალდარღვევების ჩადენის აცილების მიზნით. \nსაქართველოს ადმინისტრაციულ სამართალდარღვევათა კოდექსის 1291 მუხლის მიხედვით, გზაზე იმ სატრანსპორტო საშუალების მოძრაობა, რომლის თითოეულ წამყვან ან არაწამყვან ღერძზე მაქსიმალური დატვირთვა ან/და რომლის ფაქტობრივი მასა ან/და მათი თანამდევი პარამეტრები აღემატება საქართველოს მთავრობის ნორმატიული აქტით დადგენილ ზღვრულ მნიშვნელობებს ან/და ფაქტობრივი მასა აღემატება ქარხანა-დამამზადებლის მიერ მოცემული სატრანსპორტო საშუალებისათვის დადგენილ სრულ მასას, − გამოიწვევს სატრანსპორტო საშუალების მძღოლის ან/და სატრანსპორტო საშუალების მესაკუთრის დაჯარიმებას თითოეულ ზედმეტ ტონაზე 500 ლარის ოდენობით (არასრულ ტონაზე ჯარიმა გამოიანგარიშება პროპორციულად).\nდადგენილია, რომ მომჩივნის მართვის ქვეშ მყოფი ავტოსატრანსპორტო საშუალების აწონვისას გამოვლინდა, ქარხანა-დამამზადებლის მიერ განსაზღვრულ ნებადართული მასის (35 000კგ) გადამეტება 7 320 კგ-ით. შესაბამისად, სახეზეა ადმინისტრაციული სამართალდარღვევა (გადაცდომა), რომლისთვისაც საქართველოს ადმინისტრაციულ სამართალდარღვევათა კოდექსით დადგენილია ადმინისტრაციული სახდელი. ამდენად, მომჩივნის მიმართ სადავო ოქმით საქართველოს ადმინისტრაციულ სამართალდარღვევათა კოდექსის 1291 მუხლის შესაბამისად დადებული ადმინისტრაციული სახდელი მართლზომიერია.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტი და დადებული ადმინისტრაციული სახდელი შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრის დაკმაყოფილების საფუძველი.\n\n\nსაქართველოს ადმინისტრაციულ სამართალდარღვევათა კოდექსის 219-ე და 278-ე მუხლების საფუძველზე, \n\n\nვ ბ რ ძ ა ნ ე ბ :\n\n\n1. ------ (პ/ნ ------) საჩივარი არ დაკმაყოფილდეს; \n2. უცვლელად იქნეს დატოვებული 2025 წლის 13 თებერვლის №AL060003 ადმინისტრაციული სამართალდარღვევის ოქმი და დადებული ადმინისტრაციული სახდელი; \n3. ბრძანება შეიძლება გასაჩივრდეს ქუთაისის საქალაქო სასამართლოში (მის: ქ. ქ. ქუთაისი, ვიქტორ კუპრაძის ქ. №11) საქართველოს ადმინისტრაციულ სამართალდარღვევათა კოდექსის 273-ე მუხლით დადგენილი წესის შესაბამისად ამ ბრძანების ჩაბარებიდან 10 დღის ვადაში. \nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n42\n\nდოკუმენტის დათვალიერება\n\ninfohub@rs.ge",
    "title": "Document e41a1788-9524-496f-844f-709d457d63d4"
  }
}