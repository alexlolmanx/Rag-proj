{
  "id": "82416f6f-e5d9-427b-8305-f12a2fee4a19",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 8391\n19 აპრილი 2023\nდოკუმენტის #:\n8391\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n18 აპრილი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\nბრძანება N 8391\n18.04.2023\n\n\n\n\n\n\n„----------“ (პ/ნ ----------) \n(მის: ---------- ) \n2023 წლის 13 მარტის საჩივრის \nგანუხილველად დატოვების თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 7 აპრილის სხდომაზე (ოქმი №37) იმსჯელა „----------“ (პ/ნ ----------) №43224/21-11 საჩივრის განსახილველად დასაშვებობის საკითხზე, რომელიც ეხება პირადი აღრიცხვის ბარათზე არსებულ დავალიანებას. \n\n\nშემოსავლების სამსახურმა მიიჩნია, რომ საჩივარი უნდა დარჩეს განუხილველი შემდეგ გარემოებათა გამო: \nსაქართველოს საგადასახადო კოდექსის მე-8 მუხლის მე-5 ნაწილის შესაბამისად, აღიარებული საგადასახადო დავალიანება არის საგადასახადო დავალიანება, თუ დარიცხვის საფუძველია საგადასახადო დეკლარაცია/საბაჟო დეკლარაცია. \nამავე კოდექსის 61-ე მუხლის მე-2 ნაწილის „ა“ ქვეპუნქტის თანახმად, გადასახადის დარიცხვის საფუძველია საგადასახადო დეკლარაცია/საბაჟო დეკლარაცია.\nსაქართველოს საბაჟო კოდექსის 33-ე მუხლის მე-2 ნაწილი ადგენს, რომ საქართველოს ფინანსთა სამინისტროს სისტემაში საბაჟო დავა განიხილება საქართველოს საგადასახადო კოდექსის შესაბამისად საგადასახადო დავის განხილვისთვის დადგენილი წესით, თუ ამ კოდექსით სხვა რამ არ არის გათვალისწინებული.\nსაქართველოს საგადასახადო კოდექსის 299-ე მუხლის პირველი ნაწილის მიხედვით, საგადასახადო ორგანოს მიერ პირის მიმართ ამ კოდექსის საფუძველზე მიღებული გადაწყვეტილება შეიძლება გასაჩივრდეს დავის განმხილველ ორგანოში 42-ე თავით დადგენილი წესით.\nამავე კოდექსის 301-ე მუხლის „ლ“ ქვეპუნქტის თანახმად დავის განმხილველი ორგანო საჩივარს არ განიხილავს, თუ გასაჩივრებულ საგადასახადო მოთხოვნაში ასახულია აღიარებული საგადასახადო დავალიანება. საჩივარი არ განიხილება აღიარებული საგადასახადო დავალიანების ნაწილში.\nსაქმის მასალების მიხედვით, 2019-2020 წლებში „----------“ მიერ №----------, №----------, №----------, №---------- საბაჟო დეკლარაციებით იმპორტის საბაჟო პროცედურაში მოქცეულია სხვადასხვა დასახელების საქონელი. აღნიშნულ დეკლარაციებს „eCustoms“ ინტეგრირებული რისკების მართვის სისტემის მეშვეობით განესაზღვრა „მწვანე დერეფანი“ და საქონელი გაშვებული იქნა თავისუფალ მიმოქცევაში გაშვების საბაჟო პროდედურაში.\nსაქართველოს საბაჟო კოდექსის 65-ე მუხლის პირველი ნაწილის მიხედვით, თუ საბაჟო ვალდებულების წარმოშობის საფუძველია საბაჟო დეკლარაციის წარდგენა, იმპორტის გადასახადი გადახდილი უნდა იქნეს შესაბამისი საქონლის გაშვებიდან არაუგვიანეს 5 დღისა.\nსაბაჟო დეკლარაციებით „----------“ დაერიცხა დღგ ჯამში 2 740,57 ლარის ოდენობით და იმპორტის გადასახადი 152 ლარის ოდენობით (№---------- დღგ 862 ლარი; №---------- დღგ 522 ლარი, იმპორტის გადასახადი 152 ლარი; №---------- დღგ 935.27 ლარი, №---------- დღგ 421.3 ლარი). ამდენად, იმპორტის გადასახდელი, რომლის დარიცხვის საფუძველია საქონლის საბაჟო დეკლარაცია, საქართველოს საგადასახადო კოდექსის მე-8 მუხლის მე-5 ნაწილის შესაბამისად, არის აღიარებული საგადასახადო დავალიანება.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ ვინაიდან საბაჟო დეკლარაციებით დარიცხული იმპორტის გადასახდელი წარმოადგენს აღიარებულ საგადასახადო დავალიანებას, სახეზეა საქართველოს საგადასახადო კოდექსის 301-ე მუხლის „ლ“ ქვეპუნქტით გათვალისწინებული საჩივრის განუხილველად დატოვების საფუძველი.\n\n\nსაქართველოს საგადასახადო კოდექსის 301-ე და 304-ე მუხლების საფუძველზე, \n\n\nვ ბ რ ძ ა ნ ე ბ:\n\n\n1. „----------“ (პ/ნ ----------) საჩივარი დარჩეს განუხილველი;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგანუხილველობა\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n13\n\nდოკუმენტის დათვალიერება\n\ninfohub@rs.ge",
    "title": "Document 82416f6f-e5d9-427b-8305-f12a2fee4a19"
  }
}