{
  "id": "8287d406-cd94-4a81-9159-9352449c0167",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №20187/2/2023\n05 სექტემბერი 2023\nდოკუმენტის #:\n20187/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n04 სექტემბერი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვა, დავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№20187/2/2023\n04.09.2023\n\n\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „-------ი“ (ს/ნ -------------) \nმოპასუხე: აუდიტის დეპარტამენტი \n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 13.07.2023 წელს განიხილა და მიიღო გადაწყვეტილება შპს „-------ი“-ს 4.07.2023 წელს რეგისტრირებულ საჩივარზე (რეგისტრაციის №20187/2/2023).\n\n\nდავის საგანი: \nშემოსავლების სამსახურის 4.10.2022 წლის №25273 ბრძანების აღსრულების შედეგები.\n\n\nგასაჩივრებული გადაწყვეტილება: \n1. აუდიტის დეპარტამენტის 5.04.2023 წლის №081-43 საგადასახადო მოთხოვნა;\n2. შემოსავლების სამსახურის 16.06.2023 წლის №13627 ბრძანება.\n\n\nდარიცხული თანხა: 81 583 ლარი.\nმათ შორის:\nგადასახადი - 40 968 დღგ - 40 887\nსაშემოსავლო გადასახადი - 8 253\nქონების გადასახადი - (-8 172)\nჯარიმა - 23 031\nსაურავი - 17 584\n\n\nფაქტების აღწერა\nაუდიტის დეპარტამენტის მიერ ჩატარდა მომჩივნის საქმიანობის 25.04.2019 წლიდან 1.07.2021 წლამდე საანგარიშო პერიოდების გასვლითი საგადასახადო შემოწმება, გარდა აუდიტის დეპარტამენტის 2021 წლის 18 იანვრის №349 ბრძანებით მოცული საკითხებისა. შემოწმების შედეგები აისახა აუდიტის დეპარტამენტის 31.03.2022 წლის საგადასახადო შემოწმების აქტში, რომლის მიხედვით, კომპანიას შეძენილი აქვს ბალასტი, რომელსაც ამუშავებს და მისგან აწარმოებს: ქვიშა 03, ქვიშა 05, ღორღი 10 და ღორღი 20-ს. შემოწმებით დადგინდა, რომ ბუღალტრულ პროგრამაში ასახულია წარმოებული ბალასტი 3%-იანი დანაკარგით. ვინაიდან აღნიშნულთან დაკავშირებით არ არსებობს შემოსავლები სამსახურის უფროსის ბრძანება ბალასტის დანაკარგის შესახებ, შესამოწმებელ პერიოდში საგადასახადო მიზნებისათვის, საწარმოს მიერ შეძენილი ნედლეული გადამუშავდა 3%-ის გაუთვალისწინებლად, სხვაობა 1 174 მ 3 ბალასტისგან პროპორციულად იქნა წარმოებული ქვიშა 03, ქვიშა 05, ღორღი 10 და ღორღი 20, რომელიც მიჩნეულ იქნა რეალიზებულად. შედეგად გადამხდელს დაერიცხა დღგ, საშემოსავლო გადასახადი და დაეკისრა ჯარიმა საგადასახადო კოდექსის 275-ე მუხლის შესაბამისად.\nშემოწმების აქტის საფუძველზე გამოიცა აუდიტის დეპარტამენტის 12.04.2022 წლის №9260 ბრძანება და 13.04.2022 წლის №081-61 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 4.10.2022 წლის №25273 ბრძანებით საჩივარი ნაწილობრივ დაკმაყოფილდა, გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტისათვის წარედგინა კომპეტენტურ პირთან გაფორმებული ხელშეკრულება ექსპერტიზის დანიშვნის შესახებ. განსაზღვრული მტკიცებულებების წარდგენის შემთხვევაში, დაევალა აუდიტის დეპარტამენტს შეესწავლა გადამხდელის მიერ წარდგენილი ხელშეკრულების საფუძველზე მომზადებული ექსპერტიზის დასკვნა, რომლითაც დადგინდება დანაკარგის ოდენობა და შესწავლის შედეგების გათვალისწინებით, სათანადო საფუძვლის არსებობის შემთხვევაში, საგადასახადო ვალდებულებების შესაბამისი კორექტირება (შემცირება). დანარჩენ ნაწილში საჩივარი არ დაკმაყოფილდა.\nშემოსავლების სამსახურის 4.10.2022 წლის №25273 ბრძანების აღსრულების შედეგად, გამოცემული 2023 წლის 14 მარტის დასკვნის საფუძველზე, საგადასახადო შემოწმებით დარიცხული თანხები არ შემცირდა. აღნიშნულზე გადასახადის გადამხდელს წარედგინა 4.04.2023 წლის №7279 ბრძანება და 5.04.2023 წლის №081-43 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 16.06.2023 წლის №13627 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახურმა იხელმძღვანელა 302-ე მუხლის მე-6 ნაწილით და 304-ე მუხლის 21 ნაწილით.\nშემოსავლების სამსახური ყურადღებას ამახვილებს საქმეში არსებულ ფაქტობრივ გარემოებებზე, რომლის თანახმად, გადასახადის გადამხდელის მიერ წარდგენილ იქნა შპს „------------ის“ 2023 წლის 15 თებერვლის დასკვნა. ექსპერტის წინაშე დასმული საკითხი იყო: დაედგინა ბალასტის წარმოების/გადამუშავების პროცესში არსებული დანაკარგები, თუმცა პასუხი, რომელიც აღწერილია ზემოაღნიშნულ დასკვნაში არ შეესაბამება დასმულ კითხვას. შესაბამისად, აღნიშნული დასკვნის საფუძველზე დარიცხული თანხები გადაანგარიშებას (შემცირებას) არ დაექვემდებარა. ამასთან, გადამხდელს წარმოდგენილ საჩივარში სადავო გარემოებად მითითებული აქვს ისეთი ფაქტობრივი გარემოებები, რაც გადაწყვეტილებით არ დაკმაყოფილდა და შესაბამისად, არ ყოფილა დავალებული შესასრულებლად აუდიტის დეპარტამენტისთვის.\nსაქმეზე არსებული მტკიცებულებების და აუდიტის დეპარტამენტის დასკვნის შედეგების გათვალისწინებით, მიიჩნია, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს საჩივრის დაკმაყოფილების საფუძველი.\n\n\nმომჩივნის არგუმენტაცია \nმომჩივანი განმარტავს, რომ ექსპერტიზის დასკვნით დასტურდება ბალასტის წარმოების/გადამუშავების პროცესში დანაკარგების არსებობა და ეს ინფორმაცია უტყუარად დადასტურებულია, ასევე დადგენილია დანაკარგის ოდენობა ასეთი წარმოების დროს, თუმცა შემმოწმებელი თვლის, რომ კონკრეტული შემთხვევა უნდა ყოფილიყო შესწავლილი/გამოკვლეული და ზოგადად მსგავს საქმიანობაში დანაკარგების არსებობა/ოდენობა არ უნდა გავრცელდეს განსახილველ შემთხვევაზე. მიაჩნია, რომ ასეთ შემთხვევაში ხარვეზი უნდა დაედგინა საგადასახადო ორგანოს და დამატებით კონკრეტულ შემთხვევაზე უნდა მოეთხოვა დასკვნის წარდგენა (თუ ამ დასკვნას საკმარისად არ მიიჩნევდა) და ცალსახად ექსპერტიზის დასკვნის გაზიარებაზე უარის თქმა იმ საფუძვლით, რომ დასკვნა არ პასუხობს - არ ნიშნავს იმას, რომ სადავო შემთხვევაში ბალასტის წარმოების/გადამუშავების პროცესში დანაკარგები არ არსებობს.\nმიაჩნია, რომ საგადასახადო ორგანოს შეეძლო აუდირებული გადამხდელის მონაცემები გამოეყენებინა, ან გამოეთხოვა ინფორმაცია მე-3 პირებისაგან, რაც არ მოუხდენია. ამასთან ისე მიიღო უარი, რომ საგადასახადო ორგანოს არც მოუთხოვია მისგან რაიმე დაზუსტება.\nშესამოწმებელ პერიოდში გააჩნდა ჩამოწერის აქტები, თუ რამდენია დანაკარგი წარმოების პროცესში, რაც ასევე არ იქნა გაზიარებული. \nაქვე განმარტავს, რომ ხარვეზის გამოსწორების მიზნით დამატებით მიმართა ექსპერტს, რაზეც პასუხს შესაძლებლად მოკლე ვადაში წარმოადგენს ექსპერტიზის დასკვნას ბალასტის წარმოების/გადამუშავების პროცესში არსებული დანაკარგების შესახებ. \nმიაჩნია, რომ არ არის დაცული საქართველოს ზოგადი ადმინისტრაციული კოდექსის 53-ე, 96-ე, 601 მუხლები, რაც სადავო აქტების ბათილობის საფუძველია. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: საგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ.\nშემოსავლების სამსახურის 4.10.2022 წლის №25273 ბრძანებით საჩივარი ნაწილობრივ დაკმაყოფილდა, გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტისათვის წარედგინა კომპეტენტურ პირთან გაფორმებული ხელშეკრულება ექსპერტიზის დანიშვნის შესახებ. განსაზღვრული მტკიცებულებების წარდგენის შემთხვევაში, დაევალა აუდიტის დეპარტამენტს შეესწავლა გადამხდელის მიერ წარდგენილი ხელშეკრულების საფუძველზე მომზადებული ექსპერტიზის დასკვნა, რომლითაც დადგინდება დანაკარგის ოდენობა და შესწავლის შედეგების გათვალისწინებით, სათანადო საფუძვლის არსებობის შემთხვევაში, საგადასახადო ვალდებულებების შესაბამისი კორექტირება (შემცირება). დანარჩენ ნაწილში საჩივარი არ დაკმაყოფილდა.\nშემოსავლების სამსახურის 4.10.2022 წლის №25273 ბრძანების აღსრულების შედეგად, გამოცემული 2023 წლის 14 მარტის დასკვნის მიხედვით დგინდება, რომ გადასახადის გადამხდელმა წარადგინა შპს „----------ის“ 2023 წლის 15 თებერვლის დასკვნა, რომელიც შპს „--------ის“ დირექტორის ექსპერტ-შემფასებლის მიერ იქნა ჩატარებული. ექსპერტის წინაშე დასმული საკითხი იყო დაედგინა ბალასტის წარმოების/გადამუშავების პროცესში არსებული დანაკარგები, თუმცა პასუხი, რომელიც აღწერილია ზემოთ აღნიშნულ დასკვნაში არ შეესაბამება დასმულ კითხვას. შესაბამისად, შემმოწმებლების მიერ არ მოხდა აღნიშნული დასკვნის საფუძველზე შემოწმების აქტით დარიცხული თანხების გადაანგარიშება (შემცირება).\nდადგენილია, რომ მომჩივანმა ვერ შეძლო 4.10.2022 წლის №25273 ბრძანების მიხედვით, სათანადო ექსპერტიზის დასკვნის წარდგენა, ამასთან სადავოდ ხდის ისეთ საკითხებს (აუდირებული გადამხდელის მონაცემების და ჩამოწერის აქტების გამოეყენება), რაზეც, საბჭო ვერ იმსჯელებს ვინაიდან განსახილველ შემთხვევაში სადავოა (გასაჩივრებულია) შემოსავლების სამსახურის 4.10.2022 წლის №25273 ბრძანების აღსრულების მართლზომიერების საკითხი - რამდენად სწორად აღსრულდა აღნიშნული გადაწყვეტილება აუდიტის დეპარტამენტის მიერ. შესაბამისად საბჭო ვერ გასცდება აღნიშნულ ფარგლებს.\nმხარეთა არგუმენტების გაცნობის, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საგადასახადო ორგანოს მიერ მომჩივნის საგადასახადო ვალდებულების გადაანგარიშება განხორციელებულია შემოსავლების სამსახურის 4.10.2022 წლის №25273 ბრძანების შესაბამისად და საბჭოს მიაჩნია, რომ არ არსებობს საჩივრის დაკმაყოფილების საფუძველი.\n\n\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსხვადასხვა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n12\n\nდოკუმენტის დათვალიერება\n\ninfohub@rs.ge",
    "title": "Document 8287d406-cd94-4a81-9159-9352449c0167"
  }
}