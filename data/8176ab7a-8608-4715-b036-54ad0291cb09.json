{
  "id": "8176ab7a-8608-4715-b036-54ad0291cb09",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილბა №25649/2/2025\n21 ოქტომბერი 2025\nდოკუმენტის #:\n25649/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n16 ოქტომბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nშემოსავლის მიღებასთან დაკავშირებული ხარჯები, შემოსავლის მიღებასთან დაკავშირებული ხარჯები, საგადასახადო სამართალდარღვევა და საგადასახადო პასუხისმგებლობის ზოგადი პრინციპები\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№25649/2/2025\n16 ოქტომბერი 2025\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს ------------ი (ს/ნ ----------------) \nმოპასუხე: აუდიტის დეპარტამენტი \n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 9.10.2025 წელს განიხილა და მიიღო გადაწყვეტილება შპს -----------ის 14.08.2025 წელს რეგისტრირებულ საჩივარზე (რეგისტრაციის №---------/2/2025).\n\n\nდავის საგანი: \n1. უარი დოკუმენტურად დაუდასტურებელი ხარჯების 75%-ის ხარჯად გათვალისწინებაზე;\n2. დაკისრებული სანქციებისაგან გათავისუფლება.\n\n\nგასაჩივრებული გადაწყვეტილება: \n1. აუდიტის დეპარტამენტის 14.05.2025 წლის საგადასახადო შემოწმების აქტი;\n2. აუდიტის დეპარტამენტის 28.05.2025 წლის №10846 ბრძანება;\n3. აუდიტის დეპარტამენტის 28.05.2025 წლის №249-6 საგადასახადო მოთხოვნა;\n4. შემოსავლების სამსახურის 29.07.2025 წლის №16859 ბრძანება.\n\n\nდარიცხული თანხა: 692 928.11 ლარი. \nმათ შორის:\nგადასახადი - 390 174.12\nმოგების გადასახადი - 205 155.12\nსაშემოსავლო გადასახადი - 185 019\nჯარიმა - 194 478.10\nსაურავი - 108 275.89\n\n\nპროცედურული გარემოებები \nკომპანიის საქმიანობაა გზებისა სხვა ინფრასტრუქტურის სამშენებლო-სარემონტო და სარეაბილიტაციო სამუშაოების განხორციელება, მათ შორის სახელმწიფოს მიერ გამოცხადებული ტენდერების ფარგლებში.\nაუდიტის დეპარტამენტის 10.02.2025 წლის №2170 და 5.05.2025 №8748 ბრძანებების საფუძველზე ჩატარდა კომპანიის საქმიანობის კამერალური საგადასახადო შემოწმება. შესამოწმებელი პერიოდი განისაზღვრა 1.01.2022 წლიდან 1.01.2025 წლამდე საანგარიშო პერიოდები, ხოლო სალაროში არსებული ნაღდი ფულადი საშუალებების ინვენტარიზაციის მიზნებისთვის 10.02.2025 წლის ჩათვლით პერიოდი.\nშემოწმების შედეგები აისახა 14.05.2025 წლის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 28.05.2025 წლის №10846 ბრძანება და ამავე თარიღის №249-6 საგადასახადო მოთხოვნა, რაც გასაჩივრდა შემოსავლების სამსახურში, რომლის 29.07.2025 წლის №16859 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nსადავო საკითხები: \n1. უარი დოკუმენტურად დაუდასტურებელი ხარჯების 75%-ის ხარჯად გათვალისწინებაზე \nფაქტების აღწერა/დარიცხვის საფუძვლები\nშემოწმების შედეგად შესწავლილია გადასახადის გადამხდელის მიერ წარდგენილი ინფორმაცია, ბანკის ამონაწერები და ბუღალტრული აღრიცხვის პროგრამა, რომელშიც ფიქსირდება კომპანიის სალაროდან თანხების, კერძოდ, დივიდენდის გაცემა. აღნიშნული თანხები კომპანიის მიერ არ არის დეკლარირებული კანონმდებლობის შესაბამისად.\nზემოაღნიშნულიდან გამომდინარე, საგადასახადო კოდექსის 96-ე, 97-ე და 130-ე მუხლების თანახმად, შესამოწმებელ პერიოდში გაცემული დივიდენდი დაიბეგრა როგორც საშემოსავლო გადასახადით, ასევე, მოგების გადასახადით. კომპანიას დაერიცხა მოგების და საშემოსავლო გადასახადები. ასევე, დაეკისრა ჯარიმა საგადასახადო კოდექსის 275-ე მუხლის მე-2 ნაწილით. \n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 302-ე მუხლის მე-2 ნაწილზე, 136-ე მუხლის მე-3 ნაწილზე, 96-ე მუხლის „ა“ ქვეპუნქტზე, 97-ე მუხლის პირველი ნაწილის „ა“ ქვეპუნქტზე, 981 მუხლის პირველ ნაწილზე, მე-8 მუხლის მე-12 ნაწილზე, 130-ე მუხლის პირველ ნაწილზე, 154-ე მუხლის პირველი ნაწილის „ზ“ ქვეპუნქტზე, ამავე მუხლის მე-2 ნაწილის „ა“ ქვეპუნქტზე, 43-ე მუხლის მე-4 ნაწილზე.\nსაგადასახადო შემოწმების აქტით დადგენილი ფაქტობრივი გარემოების თანახმად, გადამხდელის მიერ წარდგენილი ბუღალტრული აღრიცხვის პროგრამა ორისში ფიქსირდება კომპანიის სალაროდან დივიდენდის გაცემა, რომელიც კომპანიის მიერ არ არის დეკლარირებული კანონმდებლობის შესაბამისად. ზემოაღნიშნულიდან გამომდინარე, შესამოწმებელ პერიოდში გაცემული დივიდენდი შემოწმების მიერ დაიბეგრა როგორც საშემოსავლო გადასახადით, ასევე, მოგების გადასახადით.\nგადამხდელის არგუმენტთან, დოკუმენტურად დაუდასტურებელი ხარჯის დაბეგვრასთან დაკავშირებით, შემოსავლების სამსახური მიუთითებს აუდიტის დეპარტამენტის მიერ მიწოდებულ ინფორმაციაზე, რომლის თანახმად, შემოწმებით გაანგარიშებულია კომპანიის მიერ მიღებული შემოსავლები და გაწეული ხარჯები, რაც შესაბამისობაშია კომპანიის მიერ აღრიცხულთან. ამასთან, შემოწმების მიერ დოკუმენტურად დაუდასტურებელი ხარჯთან დაკავშირებით მოგების გადასახადში დარიცხვა არ განხორციელებულა.\nშემოსავლების სამსახური განმარტავს, რომ მომჩივანი საჩივარში ვერ უთითებს ფაქტობრივ და სამართლებრივ გარემოებებზე, თუ რა ნაწილში იქნა განსაზღვრული საგადასახადო ვალდებულებები არამართლზომიერად. ამასთან, დავის წარმოების პროცესში არ ყოფილა წარდგენილი რაიმე მტკიცებულებები, რომლებიც შეცვლიდა საგადასახადო შემოწმების აქტით დადგენილ გარემოებებს. \nზემოხსენებულ სამართლებრივ ნორმებზე, საქმეში არსებულ მასალებსა და ფაქტობრივ გარემოებებზე დაყრდნობით, პირველ სადავო საკითხთან დაკავშირებით, შემოსავლების სამსახურმა მიიჩნია, რომ შემოწმების მიერ საგადასახადო ვალდებულებები განსაზღვრულია საგადასახადო კანონმდებლობის მოთხოვნათა დაცვით, ხოლო საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია \nკომპანიას შესამოწმებელ პერიოდში უფიქსირდებოდა ეკონომიკურ საქმიანობასთან დაკავშირებული დანახარჯები, მ.შ. მასალა-ნედლეულისა და დამხმარე მასალების დანახარჯები,რომელზეც კომპანიას არ გააჩნდა ხარჯის დამადასტურებელი პირველადი დოკუმენტები. საგადასახადო ორგანომ აღნიშნული დანახარჯები, დოკუმენტური დაუსაბუთებულობის საფუძვლით, საგადასახადო ვალდებულებების გაანგარიშებისას მხედველობაში არ მიიღო, აღნიშნული დანახარჯები მიიჩნია კომპანიის მიერ მის პარტნიორებზე გაცემულ დივიდენდად და დაუქვემდებარა მოგებისა და საშემოსავლო გადასახადებით დაბეგვრას.\nმომჩივანი მიიჩნევს, რომ საგადასახადო ორგანოს პოზიცია იურიდიულად უსაფუძვლო და დაუსაბუთებელია შემდეგი გარემოების გამო:\nფაქტობრივი გარემოებებით დადასტურებულია და უდავო გარემოებას წარმოადგენს ის ფაქტი, რომ კომპანიას გააჩნდა ეკონომიკურ საქმიანობასთან დაკავშირებული ისეთი დანახარჯები, რომლის დოკუმენტური დასაბუთება კომპანიის მიერ შემოწმების ფარგლებში ვერ განხორციელდა.\nშემოსავლების სამსახურის ინსტრუქციებითა და დავების განმხილველი ორგანოების გადაწყვეტილებით ჩამოყალიბებული პრაქტიკის მიხედვით დაუსაბუთებელი ხარჯი ექვემდებარებოდა ხარჯებში გათვალისწინებას მისი 75%-ის ოდენობით.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 105-ე მუხლის მე-2 ნაწილის შესაბამისად, თუ ამ კოდექსით სხვა რამ არ არის გათვალისწინებული, ყველა ხარჯი დოკუმენტურად უნდა იყოს დადასტურებული.\nმომჩივანი განმარტავს, რომ ფაქტობრივი გარემოებებით დადასტურებულია და უდავო გარემოებას წარმოადგენს ის ფაქტი, რომ კომპანიას გააჩნდა ეკონომიკურ საქმიანობასთან დაკავშირებული ისეთი დანახარჯები, რომლის დოკუმენტური დასაბუთება კომპანიის მიერ შემოწმების ფარგლებში ვერ განხორციელდა. შემოსავლების სამსახურის ინსტრუქციებითა და დავების განმხილველი ორგანოების გადაწყვეტილებით ჩამოყალიბებული პრაქტიკის მიხედვით დაუსაბუთებელი ხარჯი ექვემდებარებოდა ხარჯებში გათვალისწინებას მისი 75%-ის ოდენობით.\nგადასახადის გადამხდელის არგუმენტთან დაკავშირებით შემოსავლების სამსახური, აუდიტის დეპარტამენტის მიერ მიწოდებულ ინფორმაციაზე დაყრდნობით, მიუთითებს, რომ შემოწმების შედეგად გაანგარიშებულია კომპანიის მიერ მიღებული შემოსავლები და გაწეული ხარჯები, რაც შესაბამისობაშია კომპანიის მიერ აღრიცხულთან. ამასთან, შემოწმების მიერ დოკუმენტურად დაუდასტურებელი ხარჯთან დაკავშირებით მოგების გადასახადში დარიცხვა არ განხორციელებულა.\nაუდიტის დეპარტამენტის 18.08.2025 წლის №-----21-14 წერილით წარმოდგენილი ინფორმაციიდან ირკვევა, რომ შემოწმების შედეგად შესწავლილია შემოსავლების სამსახურის გადასახადების ადმინისტრირების საინფორმაციო სისტემის მონაცემები (სასაქონლო ზედნადებები, საგადასახადო ანგარიშ-ფაქტურები, ბიუჯეტში გადახდილი თანხების ოდენობა), ასევე გადასახადის გადამხდელის მიერ წარდგენილი საბანკო ამონაწერები, ბუღალტრული პროგრამა და სხვა პირველადი სააღრიცხვო დოკუმენტაცია. დამატებით საგადასახადო ვალდებულებები კი გამოვლინდა შემდეგი მიზეზებით, კერძოდ გადასახადის გადამხდელად არარეგისტრირებულ ფიზიკური პირებზე, გაწეული მომსახურების სანაცვლოდ გადახდილი თანხები დაექვემდებარა საშემოსავლო გადასახადით დაბეგვრას გადახდის წყაროსთან და შესამოწმებელ პერიოდში გაცემული დივიდენდი დაიბეგრა, როგორც საშემოსავლო გადასახადით, ასევე მოგების გადასახადით. რაც შეეხება გადასახადის გადამხდელის მიერ საჩივარში აღნიშნულ საკითხს, როგორც აღინიშნა შემოწმების შედეგად შესწავლილია როგორც გადასახადის გადამხდელის მიერ წარდგენილი ინფორმაცია/პირველადი სააღრიცხვო დოკუმენტაცია, საბანკო ამონაწერები, ბუღალტრული აღრიცხვის პროგრამა, ასევე გასს-ისა და სახელმწიფო შესყიდვის სააგენტოს ელექტრონულ გვერდზე არსებული მონაცემები, აღნიშნულის მიხედვით, კანონმდებლობის შესაბამისად, გაანგარიშებულ იქნა კომპანიის მიერ მიღებული შემოსავლები და გაწეული ხარჯები, რაც შესაბამისობაშია კომპანიის მიერ აღრიცხულ ბუღალტრულ პროგრამასთან. შემოწმების შედეგად აღნიშნული საკითხში (როგორც დოკუმენტურად დაუდასტურებელი ხარჯი) არ განხორციელებულა მოგების გადასახადში დარიცხვა. კომპანიის მიერ ბუღალტრულად დაფიქსირებულია ფულადი თანხების დივიდენდად გაცემა, რაც შემოწმების შედეგად დაიბეგრა მოგებისა და საშემოსავლო გადასახადით (აღნიშნულზე გადასახადის გადამხდელი შემოწმების მიმდინარეობისას ინფორმირებული იქნა და აღნიშნულ საკითხს დაეთანხმა).\nზემოთ აღნიშნული გარემოებებიდან გამომდინარე, საბჭოს მიაჩნია, რომ საგადასახადო ვალდებულებები ამ ნაწილში განსაზღვრულია მართებულად და არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი.\n\n\n2. დაკისრებული სანქციებისაგან გათავისუფლება \nფაქტების აღწერა/დარიცხვის საფუძვლები\nსაგადასახადო შემოწმების შედეგად მომჩივანს, საგადასახადო კოდექსის 275-ე მუხლით, დაეკისრა ჯარიმა 194 479 ლარი. ასევე, აუდიტის დეპარტამენტის 28.05.2025 წლის №249-6 საგადასახადო მოთხოვნით საურავი 108 276 ლარი.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 43-ე მუხლის მე-4 ნაწილზე, 269-ე მუხლის პირველ ნაწილზე, 270-ე მუხლის პირველ ნაწილზე, 272-ე მუხლის პირველ ნაწილზე, 275-ე მუხლის მე-2, 21 და 22 ნაწილებზე, 269-ე მუხლის მე-7 ნაწილზე და განმარტავს, რომ საგადასახადო კოდექსის 269-ე მუხლის მე-7 ნაწილის მიზანია საგადასახადო პასუხისმგებლობისგან გაათავისუფლოს პირი, რომელიც სამართლებრივი შეცდომის არეალში მოქმედებდა, რადგან სამართლებრივი შეცდომის დროს პირი არასწორად აფასებს ჩადენილი ქმედების სამართლებრივ არსს და ამ ქმედებით გამოწვეულ სამართლებრივ შედეგს.\nშემოსავლების სამსახური მიუთითებს ფაქტობრივ გარემოებებზე, რომლის მიხედვით, გადასახადის გადამხდელს არასრულად ჰქონდა შესრულებული საგადასახადო ვალდებულებები, ამასთან, მომჩივანი ვერ უთითებს ფაქტობრივ და სამართლებრივ გარემოებებზე, რომლითაც დადასტურდება, რომ გადასახადის გადამხდელი საგადასახადო ვალდებულებების არაჯეროვნად შესრულებისას მოქმედებდა სამართლებრივი შეცდომის არეალში. შესაბამისად, საგადასახადო შემოწმების შედეგად დარიცხული სანქციის მიმართ შემოსავლების სამსახურს მიზანშეწონილად არ მიაჩნია საქართველოს საგადასახადო კოდექსის 269-ე მუხლის მე-7 ნაწილის გამოყენება.\n\n\nმომჩივნის არგუმენტაცია \nკომპანია წარმოადგენს კეთილსინდისიერ გადასახადის გადამხდელს და ის საგადასახადო შემოწმების აქტის გამოცემის მომენტამდე დაჯარიმებული არ ყოფილა და მის წინააღმდეგ რაიმე სახის სამართალდარღვევის ოქმი ან/და საგადასახადო მოთხოვნა გამოცემული არ არის. კომპანია სრულად და დროულად ასრულებს საგადასახადო ვალდებულებებს.\nმიაჩნია, რომ დავების განმხილველმა ორგანომ კომპანია უნდა გაათავისუფლოს საგადასახადო შემოწმების შედეგად დარიცხული საგადასახადო სანქციის (ჯარიმა, საურავი) თანხებისგან.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 272-ე მუხლის პირველი და მე-2 ნაწილების მიხედვით:\n1. საურავი არის საგადასახადო სანქცია, რომელიც პირს ეკისრება საგადასახადო კანონმდებლობით დადგენილ ვადაში გადასახადის გადასახდელი თანხის გადაუხდელობისათვის.\n2. საურავი ერიცხება გადასახადის თანხას, რომელიც არის სხვაობა გადასახადის გადამხდელის მიერ შეუსრულებელ საგადასახადო ვალდებულებებსა და ზედმეტად გადახდილი გადასახადების ჯამს შორის. თუ ამ კოდექსით სხვა რამ არ არის გათვალისწინებული, საურავის დარიცხვა ხორციელდება თითოეული ვადაგადაცილებული დღისათვის, გადასახადის გადახდის ვადის ამოწურვის დღის მომდევნო დღიდან.\nსაგადასახადო კოდექსის 275-ე მუხლის მე-2, 21 და 22 ნაწილების თანახმად:\n2. საგადასახადო დეკლარაციაში/გაანგარიშებაში გადასახადის თანხის შემცირება, გარდა ამ მუხლის პირველი, 21 და 22 ნაწილებით გათვალისწინებული შემთხვევებისა, იწვევს დაჯარიმებას შემცირებული გადასახადის თანხის 50 პროცენტის ოდენობით.\n2 1 . საგადასახადო დეკლარაციაში/გაანგარიშებაში გადასახადის შემცირება, თუ შემცირებული გადასახადის თანხა ამ დეკლარაციაში/გაანგარიშებაში აღნიშნული გადასახადის თანხის 5 პროცენტს არ აღემატება, იწვევს დაჯარიმებას შემცირებული გადასახადის თანხის 10 პროცენტის ოდენობით.\n2 2 . საგადასახადო დეკლარაციაში/გაანგარიშებაში გადასახადის შემცირება, თუ შემცირებული გადასახადის თანხა ამ დეკლარაციაში/გაანგარიშებაში აღნიშნული გადასახადის თანხის 5 პროცენტზე მეტია და 20 პროცენტს არ აღემატება, იწვევს დაჯარიმებას შემცირებული გადასახადის თანხის 25 პროცენტის ოდენობით.\nსაგადასახადო კოდექსის 269-ე მუხლის მე-7 ნაწილის თანახმად, დავის განმხილველ ორგანოს უფლება აქვს, გაათავისუფლოს კეთილსინდისიერი გადასახადის გადამხდელი ამ კოდექსით გათვალისწინებული სანქციისაგან, თუ სამართალდარღვევა გამოწვეულია გადასახადის გადამხდელის შეცდომით/არცოდნით.\nგადასახადი გადამხდელს სამეწარმეო საქმიანობაში აკისრია გულისხმიერების ვალდებულება და ეს ვალდებულება უნდა შეასრულოს ჯეროვნად და სრულად. ნებისმიერი შეცდომა არ წარმოადგენს სანქციისაგან გათავისუფლების საფუძველს. მხარემ უნდა დაამტკიცოს, რომ შეცდომა გამოწვეულია არა მისი დაუდევრობის და უხეში გაუფრთხილებლობით არამედ საქმიანობისათვის დამახასიათებელი თანმდევი გულისხმიერების მიუხედავად.\nსაბჭო იზიარებს შემოსავლების სამსახურის პოზიციას სადავო საკითხთან მიმართებით და მიაჩნია, რომ განსახილველ შემთხვევაში ფაქტობრივი და სამართლებრივი გარემოებები არ იძლევა იმ ვარაუდის საფუძველს, რომ გადასახადის გადამხდელის მხრიდან სამართალდარღვევის ჩადენა გამოწვეულია მისი შეცდომით/არცოდნით.\nამგვარად, საბჭოს მიაჩნია, რომ არ არსებობს დაკისრებული სანქციებისგან საგადასახადო კოდექსის 269-ე მუხლის მე-7 ნაწილით მომჩივნის გათავისუფლების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგამოქვითვები\nკეთილსინდისიერება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n8\n\nდოკუმენტის დათვალიერება\n\ninfohub@rs.ge",
    "title": "Document 8176ab7a-8608-4715-b036-54ad0291cb09"
  }
}