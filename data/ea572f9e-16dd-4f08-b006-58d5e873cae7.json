{
  "id": "ea572f9e-16dd-4f08-b006-58d5e873cae7",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №25090/2/2025\n27 მაისი 2025\nდოკუმენტის #:\n25090/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n23 მაისი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდაბეგვრის ობიექტი, განაწილებული მოგება, დივიდენდების დაბეგვრა გადახდის წყაროსთან\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№25090/2/2025\n23 მაისი 2025\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „----------“ (ს/ნ ----------)\nმოპასუხე:  აუდიტის დეპარტამენტი \n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 8.05.2025 წელს განიხილა და მიიღო გადაწყვეტილება შპს ---------16.04.2025 წელს რეგისტრირებულ საჩივარზე (რეგისტრაციის №25090/2/2025).\n\n\nდავის საგანი: \nკაპიტალის ნაშთის შემცირების განაწილებულ მოგებად განხილვა.\n\n\nგასაჩივრებული გადაწყვეტილება:\n1. აუდიტის დეპარტამენტის 24.12.2024 წლის №005-190 საგადასახადო მოთხოვნა;\n2. შემოსავლების სამსახურის 27.03.2025 წლის №5626 ბრძანება.\n\n\nდარიცხული თანხა: 266 898,45 ლარი. \nმათ შორის:\nგადასახადი - 145 496\nდღგ - 13 469\nმოგების გადასახადი - 81 104\nსაშემოსავლო გადასახადი - 50 923\nჯარიმა - 69 490\nსაურავი - 51 912,45\n\n\nფაქტების აღწერა/დარიცხვის საფუძვლები\nაუდიტის დეპარტამენტის 18.12.2024 წლის გასვლითი საგადასახადო შემოწმების აქტით შემოწმებულია მომჩივნის საქმიანობის 1.01.2021 წლიდან 1.03.2024 წლამდე პერიოდი, ხოლო სალაროში ნაღდი ფულის რაოდენობის განსაზღვრის მიზნებისათვის 11.04.2024 წლის ჩათვლით პერიოდი. შემოწმების აქტიდან ირკვევა, რომ სადავო დარიცხვა გამოწვეულია შემდეგი გარემოებებით:\nგადასახადის გადამხდელის მიერ წარმოდგენილია ბუღალტრული ჩანაწერების ელექტრონული ცხრილები, რომლის შესწავლის შედეგად დგინდება, რომ 2021 წლის საწყისი კაპიტალის ნაშთი შეადგენს 721 649 ლარს, აღნიშნული თანხიდან 2021 წლის განმავლობაში გატანილია სალდირებულად 420 649 ლარი, ხოლო დარჩენილი კაპიტალის ნაშთი 2022 წლის საბუღალტრო მონაცემებში დაფიქსირებულია, როგორც დამფუძნებლისგან აღებული სესხი, რომელიც მცირდება 2022, 2023 და 2024 წლებში ჯამში 279 950 ლარის ოდენობით.\nშემოწმების მიმდინარეობისას შესწავლილ იქნა გადასახადის გადამხდელის მიერ ----- ზე წარდგენილი ფინანსური ანგარიშგებების მონაცემები, რომლის მიხედვითაც საწარმოს 2021 წლის საწყის ნაშთად კაპიტალი არ უფიქსირდება. კომპანიის მიერ 2023 წელს განხორციელდა ფინანსური ანგარიშგებების კორექტირება კერძოდ: დაკორექტირდა 2020, 2021 და 2022 წლების ფინანსური ნაშთები. კორექტირებული ფინანსური ანგარიშგებების მიხედვით კომპანიას არ გააჩნია საწესდებო კაპიტალის საწყისი ნაშთები.\nსაწესდებო კაპიტალის სანდოობის გადამოწმების მიზნით გადასახადის გადამხდელისგან დამატებით მოთხოვნილ იქნა ბუღალტრული ჩანაწერები და შესაბამისი დამადასტურებელი დოკუმენტაცია. მომჩივანს მოთხოვნილი ინფორმაცია/დოკუმენტაცია არ წარუდგენია და შესაბამისად ვერ მოხერხდა საწყისი საწესდებო კაპიტალის ნაშთის დადასტურება.\n2017 წლის 1 იანვრამდე მიღებული მოგებისა და 2021 წლის 1 იანვრამდე მიღებული ფინანსური მოგების გაანგარიშების შედეგად 2021 წლის 1 იანვრის მდგომარეობით კაპიტალის ნაშთიდან, 277 831 ლარი მიჩნეულ იქნა 2017 წლის 1 იანვრამდე მიღებულ მოგებად, რომელზეც საგადასახადო კოდექსის 309- ე მუხლის 92-ე ნაწილის შესაბამისად განხორციელდა მოგების გადასახადის ჩათვლა. გადასახადის გადამხდელს დაერიცხა გადასახადი და დაეკისრა ჯარიმა საგადასახადო კოდექსის 275-ე მუხლის მე-2 ნაწილით.\nშემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 24.12.2024 წლის №005-190 საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურის 27.03.2025 წლის №5626 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 136-ე, 73-ე, 97-ე, 981 , 309-ე, მე-8, 130- ე, 154-ე, 491 და 43-ე მუხლებზე, შემოწმებით დადგენილ გარემოებებზე და აუდიტის დეპარტამენტის მიერ მოწოდებულ ინფორმაციაზე, რომლის თანახმად, კაპიტალის თანხის შემცირება და კომპანიის დამფუძნებლისგან აღებული სესხის გატანა განხილულ იქნა განაწილებულ დივიდენდად. დაბეგვრის თარიღებთან დაკავშირებით, შემოწმება სრულად დაეყრდნო გადამხდელის საბუღალტრო პროგრამას (1c და სუპერფინა), რომლის მიხედვითაც ხდებოდა კაპიტალის და სესხის ნაშთის შემცირება სალაროს მეშვეობით.\nშემოსავლების სამსახური აღნიშნავს, რომ გადასახადის გადამხდელს საგადასახადო დავის წარმოების პროცესში მიეცა შესაძლებლობა აუდიტის დეპარტამენტის წარმომადგენელთან ერთად შეესწავლა საჩივრებში მითითებული არგუმენტაციის შესაბამისად სადავო საკითხი, რის შემდეგაც გადასახადის გადამხდელს დამატებითი არგუმენტები/პრეტენზიები საგადასახადო შემოწმების აქტით განსაზღვრულ საგადასახადო ვალდებულებებთან დაკავშირებით არ წარმოუდგენია.\nზემოაღნიშნული ფაქტობრივი გარემოებების და სამართლებრივი ნორმების გათვალისწინებით, შემოსავლების სამსახურმა მიიჩნია, რომ აუდიტის დეპარტამენტის მიერ საგადასახადო ვალდებულებები განსაზღვრულია საგადასახადო კანონმდებლობის შესაბამისად, საჩივარი დაუსაბუთებელია და არ არსებობს საჩივრის დაკმაყოფილების სამართლებრივი საფუძველი.\n\n\nმომჩივნის არგუმენტაცია\nსაგადასახდო შემოწმების აქტით 2024 წლის თებერვალში დარიცხულია საშემოსავლო გადასახადი დივიდენდზე. ამ პერიოდში არ განხორციელებულა დივიდენდის გაცემა (ან რაიმე ფორმით კაპიტალის შემცირება) და შესაბამისად საგადასახდო შემოწმებისთვის წარდგენილი დოკუმენტაციითაც არ ფიქსირდება დივიდენდის გაცემის ფაქტი (ან რაიმე ფორმით კაპიტალის შემცირება). უნდა გაუქმდეს საშემოსავლო და მოგების გადასახადებში აქტით დარიცხული გადასახადი, ჯარიმა და საურავები.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 136-ე მუხლის მე-3 ნაწილის თანახმად, გადასახადის გადამხდელი ვალდებულია სრულად აღრიცხოს თავის საქმიანობასთან დაკავშირებული ყველა ოპერაცია, რათა გარანტირებული იყოს კონტროლი მათ დაწყებაზე, მიმდინარეობასა და დასრულებაზე.\nსაგადასახადო კოდექსის 73-ე მუხლის მე-9 ნაწილის „ა“ და „ბ“ ქვეპუნქტების თანახმად, საგადასახადო ვალდებულების განსაზღვრის მიზნით საგადასახადო ორგანოს უფლება აქვს: \nა) მხედველობაში არ მიიღოს სამეურნეო ოპერაციები, რომლებსაც არა აქვს არსებითი ეკონომიკური გავლენა;\nბ) სამეურნეო ოპერაციის ფორმისა და შინაარსის გათვალისწინებით შეცვალოს მისი კვალიფიკაცია, თუ ოპერაციის ფორმა არ შეესაბამება მის შინაარსს.\nსაგადასახადო კოდექსის 97-ე მუხლის პირველი ნაწილის „ა“ ქვეპუნქტის თანახმად, რეზიდენტი საწარმოს მოგების გადასახადით დაბეგვრის ობიექტია განაწილებული მოგება.\nსაგადასახადო კოდექსის 981 მუხლის პირველი ნაწილის თანახმად, განაწილებული მოგება არის მოგება, რომელიც საწარმოს მიერ მის პარტნიორზე დივიდენდის სახით, ფულადი ან არაფულადი ფორმით ნაწილდება. \nსაგადასახადო კოდექსის მე-8 მუხლის მე-12 ნაწილის თანახმად, დივიდენდი არის აქციონერის/მოწილის მიერ აქციებიდან ან უფლებებიდან (წილებიდან) მიღებული (მათ შორის, პრივილეგირებული აქციებიდან პროცენტის სახით მიღებული) ნებისმიერი შემოსავალი, რომელიც მიიღება მოგების განაწილების შედეგად და რომელსაც იურიდიული პირი უნაწილებს აქციონერებს/მოწილეებს, კაპიტალში მათი კუთვნილი აქციების/უფლებების პროპორციულად ან პროპორციის დაცვის გარეშე; რეპო შეთანხმების, ფასიანი ქაღალდების გასესხებისა და ფინანსური გირავნობის შემთხვევაში გამყიდველის/გამსესხებლის მიერ მყიდველისგან/მსესხებლისგან მიღებული საკომპენსაციო თანხა, რომელიც არის ასეთი გარიგების მოქმედების პერიოდში ფასიანი ქაღალდებიდან რეალურად მიღებული დივიდენდი.\nსაგადასახადო კოდექსის 130-ე მუხლის პირველი ნაწილის თანახმად, რეზიდენტი საწარმოს მიერ ფიზიკური პირისთვის, არასამეწარმეო (არაკომერციული) იურიდიული პირისთვის ან არარეზიდენტი საწარმოსთვის გადახდილი დივიდენდები იბეგრება გადახდის წყაროსთან გადასახდელი თანხის 5- პროცენტიანი განაკვეთით, თუ ამ მუხლით სხვა რამ არ არის გათვალისწინებული. \nსაგადასახადო კოდექსის 154-ე მუხლის პირველი ნაწილის „ზ“ ქვეპუნქტის თანახმად, გადახდის წყაროსთან გადასახადის დაკავება ევალება საგადასახადო აგენტს, რომელიც არის რეზიდენტი საწარმო, რომელიც პირს უხდის დივიდენდს.\nსაგადასახადო შემოწმების დროს წარდგენილი ბუღალტრული ჩანაწერების ელექტრონული ცხრილების შესწავლის შედეგად დადგინდა, რომ 2021 წლის საწყისი კაპიტალის ნაშთიდან (721 649 ლარი) 2021 წლის განმავლობაში გატანილია სალდირებულად 420 649 ლარი, ხოლო დარჩენილი კაპიტალის ნაშთი 2022 წლის საბუღალტრო მონაცემებში დაფიქსირებულია, როგორც დამფუძნებლისგან აღებული სესხი, რომელიც მცირდება 2022, 2023 და 2024 წლებში ჯამში 279 950 ლარის ოდენობით. შესწავლილ იქნა გადასახადის გადამხდელის მიერ -------ზე წარდგენილი ფინანსური ანგარიშგებების მონაცემები, რომლის მიხედვითაც საწარმოს 2021 წლის საწყის ნაშთად კაპიტალი არ უფიქსირდება. კომპანიის მიერ 2023 წელს განხორციელდა ფინანსური ანგარიშგებების კორექტირება კერძოდ: დაკორექტირდა 2020, 2021 და 2022 წლების ფინანსური ნაშთები. საწესდებო კაპიტალთან დაკავშირებით გადასახადის გადამხდელისგან დამატებით მოთხოვნილ იქნა ბუღალტრული ჩანაწერები და შესაბამისი დამადასტურებელი დოკუმენტაცია, რაც არ იქნა წარდგენილი.\n2021 წლის 1 იანვრის მდგომარეობით კაპიტალის ნაშთიდან 277 831 ლარი მიჩნეულ იქნა 2017 წლის 1 იანვრამდე მიღებულ მოგებად და საგადასახადო კოდექსის 309-ე მუხლის 92-ე ნაწილის შესაბამისად აღნიშნულ მოგებაზე განხორციელდა მოგების გადასახადის ჩათვლა. \nაუდიტის დეპარტამენტის წარმომადგენლის განმარტებით, თანხა კომპანიიდან გატანილია სალაროს მეშვეობით. სესხის პროცენტის აღრიცხვა ან დაბეგვრა არ განხორციელებულა. ჩატარებულია სალაროში ნაღდი ფულის რაოდენობის განსაზღვრის პროცედურა, რომლის შედეგად სალაროში ნაშთი არ დადგინდა. შემოსავლების სამსახურში საჩივრის განხილვის ეტაპზე სადავო საკითხი შესწავლილი იქნა გადასახადის გადამხდელის მონაწილეობით, რის შედეგადაც დამატებითი ინფორმაცია/დოკუმენტაცია წარმოდგენილი არ ყოფილა. \nსაბჭო ყურადღებას ამახვილებს საქმის გარემოებებზე, მხარეთა არგუმენტაციაზე და მიიჩნევს, რომ ვინაიდან არ დასტურდება კომპანიის საწესდებო კაპიტალის საწყისი ნაშთების არსებობა, კაპიტალის ნაშთის შემცირების და დამფუძნებლისგან აღებული სესხის დაფარვის დანიშნულებით გატანილი თანხების დივიდენდად განხილვა მართლზომიერია, მომჩივნის საგადასახადო ვალდებულებები განსაზღვრულია კანონმდებლობის შესაბამისად და არ არსებობს საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსხვადასხვა\nდივიდენდი\nდივიდენდების დაბეგვრა გადახდის წყაროსთან\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n49\n\nდოკუმენტის დათვალიერება\n\ninfohub@rs.ge",
    "title": "Document ea572f9e-16dd-4f08-b006-58d5e873cae7"
  }
}