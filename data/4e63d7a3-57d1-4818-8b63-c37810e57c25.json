{
  "id": "4e63d7a3-57d1-4818-8b63-c37810e57c25",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 17975\n13 დეკემბერი 2022\nდოკუმენტის #:\n17975\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n12 ივლისი 2018\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nგანუხლველად დარჩა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nგადასახადის გადამხდელის ვალდებულებები, საჩივრის განხილვაზე უარის თქმა\nჩამოტვირთვა\nგაზიარება\n ბრძანება N 17975\n12/07/2018\n\n\n\n\n\n\nშპს  -----------------------\n(მის:----------------------)\n2018 წლის 15 ივნისის საჩივრის\nგანუხილველად დატოვების თაობაზე\n\n\n\n\nშემოსავლების სამსახურის დავების განხილვის საბჭომ 2018  წლის  04  ივლისს გამართულ სხდომაზე (ოქმი N58) განიხილა შპს ----- ელ. საჩივარი, რომლითაც გადამხდელი არ ეთანხმება შემოსავლების სამსახურის აუდიტის დეპარტამენტის 2018 წლის 17 მაისის N086-12 კორექტირებულ „საგადასახადო მოთხოვნას“.\nგადამხდელი წარმოდგენილ საჩივარში არ ეთანხმება გადაანგარიშების შედეგად დარიცხულ თანხებს და აცხადებს, რომ მის მიერ წარდგენილ იქნა სრულყოფილი ინფორმაცია/დოკუმენტაცია, თუმცა აღნიშნული მტკიცებულებები არ იქნა მიჩნეული საკმარის საფუძვლად დარიცხული თანხების შესამცირებლად. ამასთან, გადამხდელი განმარტავს, რომ მის მიერ წარდგენილი იქნა საბანკო ამონაწერები უშუალოდ სასესხო ანგარიშებზე სასესხო ვალდებულებები ნაშთებისა და მათი დაფარვის მიმდინარეობაზე თანხების მოძრაობის შესახებ, რის საფუძველზეც არ განხორციელდა დარიცხული თანხების გადაანგარიშება.\n\n\nშემოსავლების სამსახურის დავების განხილვის საბჭოს სხდომაზე მიღებული იქნა გადაწყვეტილება, რომ გადამხდელის საჩივარი უნდა დარჩეს განუხილველი შემდეგ გარემოებათა გამო:\nსაქმეში არსებული მასალებით ირკვევა, რომ  შემოსავლების სამსახურის 2018 წლის 09 მარტის N5021 გადაწყვეტილებით ნაწილობრივ დაკმაყოფილდა შპს ----- საჩივარი, კერძოდ:\n1. შპს ----- საჩივარი დაკმაყოფილდეს ნაწილობრივ;\n2. გადასახადის გადამხდელს მიეცეს წინადადება ამ ბრძანების ჩაბარებიდან 10 სამუშაო დღის ვადაში 2014-2015-2016 წლებში ბანკიდან აღებული სესხის თანხის ეტაპობრივ დაფარვაზე ვალუტის კურსთა შორისი სხვაობით გამოწვეული ზარალის (არასაოპერაციო ხარჯის)   განსაზღვრის მიზნით აუდიტის დეპარტამენტს წარუდგინოს დოკუმენტურად დადასტურებული მტკიცებულებები. თავის მხრივ, დაევალოს აუდიტის დეპარტამენტს გადასახადის გადამხდელის მონაწილეობით დამატებით შეისწავლოს გადასახადის გადამხდელის მიერ წარმოდგენილი მტკიცებულებები და შესწავლის შედეგების გათვალსიწინებით, სათანადო საფუძვლის არსებობის შემთხვევაში განახორციელოს შემოწმების აქტით დარიცხული თანხების კორექტირება (შემცირება);\n3. ამ ბრძანების მე-2 პუნქტის შესრულების შედეგების გათვალისწინებით, განხორციელდეს გადასახადის გადამხდელის პირადი აღრიცხვის ბარათის სათანადო კორექტირება;\n4. დანარჩენ ნაწილში საჩივარი არ დაკმაყოფილდეს;\nშემოსავლების სამსახურის გადაწყვეტილების აღსრულების მიზნით, აუდიტის დეპარტამენტმა განახორციელა შპს ----- მიმართ  შედგენილი საგადასახადო შემოწმების აქტით დარიცხული თანხების კორექტირება, რაზედაც 2018 წლის 10 მაისს შედგენილ იქნა დასკვნა საგადასახადო შემოწმების შედეგების გადაანგარიშებაზე. აღნიშნული დასკვნის მიხედვით დარიცხული თანხები არ დაექვემდებარა კორექტირებას.\nგამოცემული დასკვნის თანახმად ირკვევა, რომ შემოსავლების სამსახურის 2018 წლის 09 მარტის N5021 ბრძანების შესაბამისად განსაზღვრულ ვადაში გადამხდელის მიერ აუდიტის დეპარტამენტისთვის არ მოხდა იმ დოკუმენტაციის სრულად წარმოდგენა, რომლებიც დაადასტურებდნენ შესამოწმებელ პერიოდში კურსთაშორისი სხვაობებიდან წარმოქმნილი ზარალის არსებობას, კერძოდ: სესხის ხელშეკრულება და სესხის დაფარვის გრაფიკი. სსკ-ს 43-ე მუხლის პირველი ნაწილის \"გ\" ქვეპუნქტის თანახმად გადასახადის გადამხდელი ვალდებულია საგადასახადო ორგანოს საქართველოს კანონმდებლობით დადგენილი წესით წარუდგინოს საგადასახადო დეკლარაციები, გაანგარიშებები და სააღრიცხვო დოკუმენტები; საგადასახადო შემოწმების ჩატარებისას ან ამ კოდექსით გათვალისწინებულ სხვა შემთხვევებში საგადასახადო ორგანოს და მის უფლებამოსილ პირს წარუდგინოს გადასახადების გამოსაანგარიშებლად და გადასახდელად საჭირო დოკუმენტები (ცნობები).\nბასს 21. მ.28 შესაბამისად საკურსო სხვაობები, რომლებიც წარმოიშობა ფულადი მუხლების განაღდების ან ფულადი მუხლების გადაანგარიშების დროს ისეთი სავალუტო კურსით, რომელიც განსხვავდება მოცემულ პერიოდში, ან წინა პერიოდის ფინანსურ ანგარიშგებაში თავდაპირველი აღიარების დროს გადასაანგარიშებლად გამოყენებული სავალუტო კურსისაგან, უნდა აღიარდეს მოგებაში ან ზარალში იმ საანგარიშგებო პერიოდში, როდესაც წარმოიშობა;\nბასს 21. მ.16. ფულადი მუხლისათვის დამახასიათებელი არსებითი ნიშანია ფიქსირებული ან განსაზღვრადი რაოდენობის ფულის ერთეულების მიღების უფლება (ან მიწოდების ვალდებულება).\nშემოწმებისათვის წარმოდგენილი დოკუმენტებით ვერ დგინდება შპს გადამხდელის მიერ აღებულ საბანკო სესხს გააჩნია თუ არა ის კრიტერიუმები, რომლებიც შესაბამისობაში იქნება ბასს 21-ით დადგენილ მოთხოვნებთან, რომელთა არსებობის შემთხვევაშიც ბუღალტრული მუხლი/ვალდებულება ექვემდებარება გადაფასებას საანგარიშო პერიოდის ბოლოსათვის, ხოლო კურსთაშორისი სხვაობებით გამოწვეული შედეგი საანგარიშო პერიოდის მოგება-ზარალში ასახვას. შესაბამისად გადაანგარიშებით გადამხდელის საგადასახადო ვალდებულებები არ დაექვემდებარა კორექტირებას.\nსადავო საკითხთან დაკავშირებით შემოსავლების სამსახურის დავების განხილვის საბჭოს მიაჩნია, რომ გადამხდელის საჩივარში გამოთქმული პრეტენზიები საფუძველს მოკლებულია, აუდიტორის მიერ სრულყოფილად განხორციელდა შემოსავლების სამსახურის გადაწყვეტილების აღსრულება და სადავო საკითხის შესწავლა. ამასთან, საბჭო მიუთითებს, რომ გადამხდელის მიერ დავის პროცესში არცერთ ეტაპზე არ არის წარმოდგენილი შესამოწმებელ პერიოდში კურსთაშორისი სხვაობებიდან წარმოქმნილი ზარალის არსებობის დამადასტურებელი სათანადო მტკიცებულებები, კერძოდ სესხის ხელშეკრულება და სესხის დაფარვის გრაფიკი.\nსაქართველოს საგადასახადო კოდექსის 301-ე მუხლის „თ“ ქვეპუნქტის თანახმად „დავის განმხილველი ორგანო საჩივარს არ განიხილავს, თუ გასაჩივრებული გადაწყვეტილება გამოცემულია იმავე პირის მიმართ იმავე დავის განმხილველი ორგანოს მიერ მიღებული გადაწყვეტილების შესაბამისად.“\n\n\nსაქმეში არსებული მასალებით და ზემოაღნიშნულ ნორმებზე დაყრდნობით შემოსავლების სამსახურის დავების განხილვის საბჭო მიუთითებს, რომ აუდიტის დეპარტამენტის 2018 წლის 17 მაისის N086-12 კორექტირებული „საგადასახადო მოთხოვნა“ გამოცემულია შემოსავლების სამსახურის 2018\nწლის 09 მარტის N5021 ბრძანების აღსრულების მიზნით და გასაჩივრებული ადმინისტრაციული აქტის შინაარსი შეესაბამება დავის განხილვისას მიღებული გადაწყვეტილების შინაარსს. ამდენად, საბჭომ მიიჩნია, რომ საქართველოს საგადასახადო კოდექსის 301-ე მუხლის ,,თ’’ ქვეპუნქტის საფუძველზე შპს ----- საჩივარი დატოვებულ უნდა იქნეს განუხილველი.\n\n\n\n\nყოველივე ზემოაღნიშნულიდან გამომდინარე, \nსაქართველოს საგადასახადო კოდექსის 304-ე მუხლის პირველი ნაწილის „დ“ და 301-ე მუხლის ,,თ’’ ქვეპუნქტის საფუძველზე,\n ვ ბ რ ძ ა ნ ე ბ :\n \n\n\n1. შპს ----- საჩივარი დარჩეს განუხილველი;\n2. გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, გორგასლის ქ. №16) ან სასამართლოში (მის: ქ. ქუთაისი, კუპრაძის ქ. N11) საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nხარჯები რომლებიც გამოიქვითება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n21\n\nდოკუმენტის დათვალიერება\n\ninfohub@rs.ge",
    "title": "Document 4e63d7a3-57d1-4818-8b63-c37810e57c25"
  }
}