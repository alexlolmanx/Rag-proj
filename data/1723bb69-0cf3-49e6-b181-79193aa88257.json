{
  "id": "1723bb69-0cf3-49e6-b181-79193aa88257",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №26146/2/2025\n15 დეკემბერი 2025\nდოკუმენტის #:\n26146/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n10 დეკემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდასაბეგრი თანხა საქონლის მიწოდებისას/მომსახურების გაწევისას, დღგ-ით დასაბეგრი პირი, დღგ-ით დასაბეგრი ოპერაციები\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\nN 26146/2/2025\n10 დეკემბერი 2025\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: ----- (ს/ნ -----)\nმოპასუხე: აუდიტის დეპარტამენტი.\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 27.11.2025 წელს განიხილა და მიიღო გადაწყვეტილება შპს ----- 09.11.2025 წელს რეგისტრირებულ საჩივარზე (რეგისტრაციის N 26146/2/2025).\n\n\nდავის საგანი: საგადასახადო ანგარიშ - ფაქტურების/სასაქონლო ზედნადებების და საბაჟო დეკლარაციების შესაბამისი პერიოდების დღგ-ის დეკლარაციებში ასახვის სისწორე.\n\n\nგასაჩივრებული გადაწყვეტილება:\n1. აუდიტის დეპარტამენტის 27.08.2025 წლის N 001-196 მოთხოვნა;\n2. შემოსავლების სამსახურის 21.10.2025 წლის N 22858 ბრძანება. \n\n\nდარიცხული თანხა:\n150 006.1 ლარი.\nმათ შორის:\nდღგ - 92 387.32 ლარი;\nჯარიმა - 46 193.70 ლარი;\nსაურავი - 11 425.08 ლარი;.\n\n\nფაქტების აღწერა/დარიცხვის საფუძვლები:\nგადასახადის გადამხდელის საქმიანობის საგანს წარმოადგენს სამშენებლო - სამონტაჟო მომსახურების გაწევა.\nაუდიტის დეპარტამენტის 23.07.2025 წლის N 16535 ბრძანების საფუძველზე ჩატარდა მომჩივნის საქმიანობის გასვლითი საგადასახადო შემოწმება. შემოწმდა 01.09.2024 - 01.02.2025 წლების საანგარიშო პერიოდების ელექტრონულად გამოწერილი საგადასახადო ანგარიშ - ფაქტურების/სასაქონლო ზედნადებების, მიღებული საგადასახადო ანგარიშ - ფაქტურებისა და საბაჟო დეკლარაციების 2024 წლის სექტემბრის, ოქტომბრის, ნოემბრის, დეკემბრისა და 2025 წლის იანვრის საანგარიშო პერიოდების დღგ-ის დეკლარაციებში ასახვის სისწორე. შემოწმების შედეგები აისახა 26.08.2025 წლის საგადასახადო შემოწმების აქტში, საიდანაც ირკვევა, რომ სადავო დარიცხვა გამოწვეულია შემდეგი გარემოებებით:\nერთიანი ელექტრონული ბაზების და პირველადი დოკუმენტაციის ანალიზის შედეგად დადგინდა, რომ შესამოწმებელ პერიოდში მომჩივნის მიერ გამოწერილია ანგარიშ - ფაქტურები თანხით 605 650, რომელიც გადასახადის გადამხდელის მიერ არ არის დეკლარირებული და დაბეგრილი. შემოწმების შედეგად გამოვლენილმა დასაბეგრმა ბრუნვამ დამატებით შეადგინა 513 263 ლარი, რაზეც გადასახადის გადამხდელს დაერიცხა დღგ და შეეფარდა საგადასახადო კოდექსის 275-ე მუხლით გათვალისწინებული ჯარიმა.\nშემოწმების აქტის საფუძველზეც გამოიცა 27.08.2025 წლის N 19068 ბრძანება და ამავე თარიღის N 001- 196 საგადასახადო მოთხოვნა, რაც გასაჩივრდა შემოსავლების სამსახურში, რომლის 21.10.2025 წლის N 22858 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი:\nშემოსავლების სამსახურმა იხელმძღვანელა საგადასახადო კოდექსის 302-ე მუხლის მე-6 ნაწილით, 136-ე მუხლის მე-3 ნაწილით, 159-ე მუხლის პირველი ნაწილის „ბ“ ქვეპუნქტით, 163-ე მუხლის პირველი და მე-2 ნაწილებით, 164-ე მუხლის პირველი ნაწილით, 168-ე მუხლის პირველი ნაწილით, 43-ე მუხლის მე-4 ნაწილით და განმარტა, რომ აუდიტის დეპარტამენტის მიერ საგადასახადო ვალდებულებები განსაზღვრულია საგადასახადო კანონმდებლობის შესაბამისად, გადასახადის გადამხდელის საჩივარი დაუსაბუთებელია და არ არსებობს მისი დაკმაყოფილების სამართლებრივი საფუძველი.\n\n\nმომჩივნის არგუმენტაცია:\nკომპანიას გაუჭიანურდა კვალიფიციური დღგ-ის გადამხდელის სტატუსის მიღება და 2024 წელს ბიუჯეტში გადახდებს ახორციელებდა სავარაუდო სავადო გადახდებით. შემოწმებით არ იქნა აღნიშნული გათვალისწინებული. შემოწმების პერიოდისთვის სულ გადახდილია 30 108 ლარი. კვალიფიციური დღგ-ის გადამხდელის სტატუსის მიღებიდან დღემდე კომპანია სრულად ადეკლარირებს და იხდის გადასახადებს. ითხოვს დარიცხული თანხის და სანქციის/საურავების გაუქმებას/გადაანგარიშებას.\n\n\nდავების განხილვის საბჭო:\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 43-ე მუხლის პირველი ნაწილის „ა“ ქვეპუნქტისა და მე-4 ნაწილის შესაბამისად, გადასახადის გადამხდელი ვალდებულია შეასრულოს საგადასახადო ვალდებულებები საქართველოს საგადასახადო კანონმდებლობით დადგენილი წესითა და პირობებით. საქართველოს საგადასახადო კანონმდებლობით დადგენილ ვალდებულებათა შეუსრულებლობის ან არაჯეროვნად შესრულების შემთხვევაში გადასახადის გადამხდელს ეკისრება ამ კოდექსით ან/და საქართველოს სხვა საკანონმდებლო აქტებით გათვალისწინებული პასუხისმგებლობა.\nსაგადასახადო კოდექსის 136-ე მუხლის მე-3 ნაწილის თანახმად, გადასახადის გადამხდელი ვალდებულია სრულად აღრიცხოს თავის საქმიანობასთან დაკავშირებული ყველა ოპერაცია, რათა გარანტირებული იყოს კონტროლი მათ დაწყებაზე, მიმდინარეობასა და დასრულებაზე.\nსაგადასახადო კოდექსის 158-ე მუხლის პირველი ნაწილის მიხედვით, დღგ-ით დასაბეგრ პირად (შემდგომ − დასაბეგრი პირი) განიხილება ნებისმიერი პირი, რომელიც ნებისმიერ ადგილზე დამოუკიდებლად ახორციელებს ნებისმიერი სახის ეკონომიკურ საქმიანობას, მიუხედავად ამ საქმიანობის მიზნისა და შედეგისა.\nსაგადასახადო კოდექსის 159-ე მუხლის პირველი ნაწილის „ა“ და „ბ“ ქვეპუნქტების თანახმად, დღგით დასაბეგრი ოპერაციებია, დასაბეგრი პირის მიერ საქართველოს ტერიტორიაზე ეკონომიკური საქმიანობის ფარგლებში ანაზღაურების სანაცვლოდ საქონლის მიწოდება/მომსახურების გაწევა\nსაგადასახადო კოდექსის 163-ე მუხლის პირველი და მე-2 ნაწილების შესაბამისად, საქონლის მიწოდების/მომსახურების გაწევის დღგ-ით დაბეგვრა ხორციელდება საქონლის მიწოდების/მომსახურების გაწევის მომენტში, თუ ამ მუხლით სხვა რამ არ არის გათვალისწინებული. თუ თანხა სრულად ან ნაწილობრივ ანაზღაურებულია საქონლის მიწოდებამდე/მომსახურების გაწევამდე, ანაზღაურებული თანხის შესაბამისი დღგ-ის გადახდა ხორციელდება ანაზღაურების თანხის გადახდის საანგარიშო პერიოდის მიხედვით, გარდა ამ მუხლის მე-5 და მე-9 ნაწილებით გათვალისწინებული შემთხვევებისა.\nსაგადასახადო კოდექსის 164-ე მუხლის პირველი ნაწილის მიხედვით, თუ ამ მუხლით სხვა რამ არ არის გათვალისწინებული, დღგ-ით დასაბეგრი თანხა არის საქონლის მიწოდების/მომსახურების გაწევის სანაცვლოდ მიღებული/მისაღები ანაზღაურება დღგ-ის გარეშე, საქონლის/მომსახურების ფასთან პირდაპირ დაკავშირებული სუბსიდიის ჩათვლით. აღნიშნული დებულება გამოიყენება საქონლის/მომსახურების გაცვლის ოპერაციის (ბარტერული ოპერაციის) შემთხვევაშიც.\nსაგადასახადო კოდექსის 168-ე მუხლის პირველი ნაწილის შესაბამისად, დღგ-ის გადამხდელად რეგისტრირებული დასაბეგრი პირი ვალდებულია საგადასახადო ორგანოს წარუდგინოს დღგ-ის დეკლარაცია არაუგვიანეს საანგარიშო პერიოდის მომდევნო თვის 15 რიცხვისა და ამავე ვადაში გადაიხადოს გადასახადი. \nმომჩივნის განმარტებით, კომპანიას გაუჭიანურდა კვალიფიციური დღგ-ის გადამხდელის სტატუსის მიღება და 2024 წელს ბიუჯეტში გადახდებს ახორციელებდა სავარაუდო სავადო გადახდებით. შემოწმებით არ იქნა აღნიშნული გათვალისწინებული. შემოწმების პერიოდისთვის სულ გადახდილია 30 108 ლარი. კვალიფიციური დღგ-ის გადამხდელის სტატუსის მიღებიდან დღემდე კომპანია სრულად ადეკლარირებს და იხდის გადასახადებს.\nსაქმეში წარმოდგენილია აუდიტის დეპარტამენტის 12.11.2025 წლის N ----- წერილი, საიდანაც სადავო საკითხზე მითითებულია შემდეგი:\nშესამოწმებელ პერიოდში გადასახადის გადამხდელის მიერ გამოწერილია ანგარიშ - ფაქტურები თანხით 605 650, რომელიც გადასახადის გადამხდელის მიერ არ არის დეკლარირებული და დაბეგრილი. შემოწმების შედეგად გადასახადის გადამხდელის მიერ მიღებული შემოსავალი დაექვემდებარა დღგ-ით დაბეგვრას. შედეგად, შემოწმებით დამატებით დასაბეგრმა ბრუნვამ შეადგინა 513 263 ლარი, რაზეც გადასახადის გადამხდელს დაერიცხა გადასახადი და დაეკისრა ჯარიმა საგადასახადო კოდექსის 275-ე მუხლის საფუძველზე.\nსაბჭოს სხდომაზე მოპასუხე ორგანოს წარმომადგენელმა დაადასტურა, რომ გადასახადის გადამხდელის მიერ ბიუჯეტის წინაშე ვალდებულებები არ იყო შესრულებული. არც კვალიფიციური დღგ-ის გადამხდელის სტატუსის მინიჭების შემდგომ არ არის დაზუსტებული დეკლარაციები.\nზემოხსენებული სამართლებრივი ნორმების და იმის გათვალისწინებით, რომ მომჩივანი არ წარმოადგენს რაიმე არგუმენტს/მტკიცებულებას, რომელიც შეცვლიდა საგადასახადო შემოწმებით დადგენილ ფაქტობრივ გარემოებებს, საბჭო მიიჩნევს, რომ არ არსებობს სადავო საკითხზე შემოსავლების სამსახურის მიერ მიღებული გადაწყვეტილების გაუქმების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი N 64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდასაბეგრი ოპერაციის დრო\nსაქონლის მიწოდებისას/მომსახურების გაწევისას დასაბეგრი დროის განსაზღვრა\nრეგულარულის და უწყვეტი ოპერაციების დაბეგვრა\nავანსების დაბეგვრა\nდღგ-ით დაბეგვრის ობიექტი\nდასაბეგრი ოპერაციის დრო\nდღგ-ით დაბეგვრის ობიექტი\nმომსახურების გაწევა\nანაზღაურების სანაცვლოდ მომსახურების გაწევა\nმიღებული/მისაღები ანაზღაურება (მ.შ. სუბსიდია)\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n13\n\nდოკუმენტის დათვალიერება\n\ninfohub@rs.ge",
    "title": "Document 1723bb69-0cf3-49e6-b181-79193aa88257"
  }
}