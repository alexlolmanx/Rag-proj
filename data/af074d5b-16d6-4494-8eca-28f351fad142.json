{
  "id": "af074d5b-16d6-4494-8eca-28f351fad142",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 9089\n27 აპრილი 2023\nდოკუმენტის #:\n9089\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n26 აპრილი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nგადასახადისაგან გათავისუფლება\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nბრძანება N 9089\n26.04.2023\n\n\n\n\n\n\n„----------“ (პ/ნ ----------) \n(ფაქტ. მის.: ----------; \nიურ. მის.: ----------) \n2023 წლის 24 მარტის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 24 აპრილის სხდომაზე (ოქმი №43) განიხილა „----------“ (პ/ნ ----------) №51876/21 საჩივარი, რომელიც ეხება შემოსავლების სამსახურის საბაჟო დეპარტამენტის 2023 წლის 22 მარტის №21-10/23618 გადაწყვეტილებას და საქართველოს საგადასახადო კოდექსის 199-ე მუხლის „დ.ე“ ქვეპუნქტით დადგენილი შეღავათის გავრცელების საკითხს.\n\n\nმომჩივნის არგუმენტაცია: \nმომჩივნის განმარტებით, რომ სატრანსპორტო საშუალება, რომელზე ითხოვს საქართველოს საგადასახადო კოდექსის 199-ე მუხლის „დ.ე“ ქვეპუნქტით დადგენილი შეღავათის გავრცელებას, განკუთვნილია პირადი მოხმარებისთვის. სამოქალაქო და საგადასახადო კოდექსი განსაზღვრავს, როგორც საკუთრებას, ასევე სატრანსპორტო საშუალებით სარგებლობას. საგადასახადო კოდექსის მე-8 მუხლის მე-16 ნაწილზე მითითებით ითხოვს, შემოყვანილი სატრანსპორტო საშუალება განხილულ იქნას, როგორც ერთი ოჯახის მიერ შემოყვანილ სატრანსპორტო საშუალებად. \nაღნიშნულზე მითითებით ითხოვს სადავო გადაწყვეტილების გაუქმებას და სატრანსპორტო საშუალებაზე საქართველოს საგადასახადო კოდექსის 199-ე მუხლის „დ.ე“ ქვეპუნქტით დადგენილი შეღავათის გავრცელებას.\n\n\nფაქტობრივი გარემოებები: \nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ სატრანსპორტო საშუალების (ს/ნ ----------) იმპორტზე საქართველოს საგადასახადო კოდექსის 199-ე მუხლის „დ.ე“ ქვეპუნქტის თანახმად გათვალისწინებული შეღავათით გავრცელების მოთხოვნით შემოსავლების სამსახურს თავდაპირველად მიმართა „----------“ (პ/ნ ----------) 2023 წლის 1 თებერვლის №17972/21 განცხადებით, რომლის პასუხად №21-10/9107 06.02.2023 წერილით, კანონით გათვალისწინებული ნორმების მითითებით, ეცნობა საბაჟო დეპარტამენტის პოზიცია და განემარტა პირობები აღნიშნული შეღავათის მისაღებად.\nამის შემდეგ „----------“-მა განმეორებით, უკვე როგორც „----------“ (პ/ნ ----------) წარმომადგენელმა, მიმართა შემოსავლების სამსახურს 2023 წლის 16 მარტის №46124/21-11 განცხადებით, აღნიშნული პირისათვის იგივე სატრანსპორტო საშუალების იმპორტზე საქართველოს საგადასახადო კოდექსის 199-ე მუხლის „დ.ე“ ქვეპუნქტით გათვალისწინებული შეღავათის გავრცელების თაობაზე, რის პასუხადაც საბაჟო დეპარტამენტის პოზიცია გაეგზავნა №21- 10/23618, 22.03.2023 წერილით.\nროგორც წარმოდგენილი ინფორმაცით ირკვევა, „----------“ (პ/ნ ----------) წარმოადგენს რუსეთის ფედერაციის და ასევე საქართველოს მოქალაქეს. „----------“-ს (პ/ნ ----------) სხვა ქვეყნის მოქალაქეობის მიღების შემდგომ შეუნარჩუნდა საქართველოს მოქალაქეობაც. აღნიშნულიდან გამომდინარე, აღნიშნულ პირებს არ დაუკარგავთ საქართველოს მოქალაქეობა და საქართველოში მუდმივი ცხოვრების უფლება კანონმდებლობით არც ჰქონია შეზღუდული ქვეყნის საზღვრებს გარეთ ყოფნისას. ვინაიდან, მათი სტატუსი ვერ აკმაყოფილებდა საქართველოს საგადასახადო კოდექსის 199-ე მუხლის „დ.ე“ ქვეპუნქტით გათვალისწინებულ მოთხოვნებს და საბაჟო დეპარტამენტი მოკლებული იყო შესაძლებლობას, დაეკმაყოფილებინა როგორც „----------“-ის (პ/ნ ----------), ისე „----------“-ს (პ/ნ ----------) მოთხოვნები სატრანსპორტო საშუალების (ს/ნ WDDNG8GB7AA308307) იმპორტზე საქართველოს საგადასახადო კოდექსის 199-ე მუხლის „დ.ე“ ქვეპუნქტით გათვალისწინებული შეღავათის გავრცელების თაობაზე.\n\n\nშემოსავლების სამსახურმა მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები. \nამავე კოდექსის მე-60 მუხლის მე-2 ნაწილით დადგენილია, რომ საგადასახადო შეღავათად ითვლება სხვა გადასახადის გადამხდელებთან შედარებით ცალკეული კატეგორიის გადასახადის გადამხდელებისათვის მინიჭებული უპირატესობა, კერძოდ, შესაძლებლობა, გადაიხადონ გადასახადი ნაკლები ოდენობით ან გათავისუფლდნენ გადასახადის გადახდისაგან.\nამავე მუხლის მე-4 ნაწილის შესაბამისად, აკრძალულია ინდივიდუალური ხასიათის საგადასახადო შეღავათის დაწესება დაცალკეული პირის გათავისუფლება გადასახადისაგან.\nსაქართველოს საგადასახადო კოდექსის 199-ე მუხლის „დ.ე“ ქვეპუნქტის მიხედვით, იმპორტის გადასახადისაგან გათავისუფლებულია ფიზიკური პირის მიერ საქართველოში მუდმივად საცხოვრებლად შემოსვლისას (რაც დასტურდება საქართველოს იუსტიციის სამინისტროს მიერ დადგენილი წესით გაცემული შესაბამისი დოკუმენტით) საქონლის (მათ შორის, ავეჯის, საყოფაცხოვრებო დანიშნულების საქონლის, ოჯახზე ერთი სატრანსპორტო საშუალების) იმპორტი, რომელიც არ არის განკუთვნილი ეკონომიკური საქმიანობისათვის.\n„საქართველოს მოქალაქეობის შესახებ“ საქართველოს ორგანული კანონის მე-3 მუხლის მე-3 პუნქტის მიხედვით, საქართველოს მოქალაქე იმავდროულად შეიძლება იყოს სხვა ქვეყნის მოქალაქე მხოლოდ ამ კანონის მე-17 და 211 მუხლებით გათვალისწინებულ შემთხვევებში.\nსაქართველოს კონსტიტუციის მე-14 მუხლის მე-3 პუნქტის მიხედვით, საქართველოს მოქალაქეს შეუძლია თავისუფლად შემოვიდეს საქართველოში. \nდადგენილია, რომ მომჩივანი წარმოადგენს რუსეთის ფედერაციის და ასევე საქართველოს მოქალაქეს, რომელსაც სხვა ქვეყნის მოქალაქეობის მიღების შემდგომ შეუნარჩუნდა საქართველოს მოქალაქეობაც. შესაბამისად, აღნიშნულ პირს არ დაუკარგავს საქართველოს მოქალაქეობა და საქართველოში მუდმივი ცხოვრების უფლება კანონმდებლობით არც ჰქონია შეზღუდული ქვეყნის საზღვრებს გარეთ ყოფნისას. ამდენად მათი სტატუსი ვერ აკმაყოფილებს საქართველოს საგადასახადო კოდექსის 199-ე მუხლის „დ.ე“ ქვეპუნქტით გათვალისწინებულ მოთხოვნებს.\nმომჩივნის არგუმენტზე შემოსავლების სამსახური მიუთითებს, რომ საქართველოს საგადასახადო კოდექსის 199-ე მუხლის „დ.ე“ ქვეპუნქტი იმპორტის გადასახადისგან გათავისუფლებას ითვალისწინებს ფიზიკური პირის (და არა ოჯახის წევრის) მიერ საქართველოში მუდმივად საცხოვრებლად შემოსვლისას საქონლის იმპორტი. ამასთან, სატრანსპორტო საშუალების იმპორტისას აღნიშნული შეღავათი ვრცელდება ოჯახზე მხოლოდ ერთი სატრანსპორტო საშუალებაზე. ფიზიკური პირის საქართველოში მუდმივად საცხოვრებლად შემოსვლა კი, უნდა დასტურდებოდეს საქართველოს იუსტიციის სამინისტროს მიერ დადგენილი წესით გაცემული შესაბამისი დოკუმენტით, რასაც მოცემულ შემთხვევაში ადგილი არ აქვს.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ საბაჟო დეპარტამენტის 2023 წლის 22 მარტის №21-10/23618 გადაწყვეტილება შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ:\n\n\n1. „----------“ (პ/ნ ----------) საჩივარი არ დაკმაყოფილდეს; \n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n29\n\nდოკუმენტის დათვალიერება\n\ninfohub@rs.ge",
    "title": "Document af074d5b-16d6-4494-8eca-28f351fad142"
  }
}