{
  "id": "164e7a2a-26ed-437a-9a5e-bbbd253f9311",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 1236\n03 თებერვალი 2023\nდოკუმენტის #:\n1236\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n30 იანვარი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nნაწილობრივ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nჩამოტვირთვა\nგაზიარება\nბრძანება N 1236\n30.01.2023\n\n\n\n\n,,ფ/პ „------ „ (პ/ნ ------ ) \n( იურ. მის.: ------)\n2022 წლის 26 სექტემბრის საჩივრის\n ნაწილობრივ დაკმაყოფილების შესახებ\n“ შემოსავლების სამსახურის 2022 წლის 30 ნოემბრის\n №30019 ბრძანებაში ცვლილების შეტანის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 16 იანვრის სხდომაზე (ოქმი №3) განიხილა ფ/პ „-----„ (პ/ნ ------) 2022 წლის 21 დეკემბრის №77465/1/2022 და №278857 განცხადებები, რომლითაც გადასახადის გადამხდელი ითხოვს შემოსავლების სამსახურის 2022 წლის 30 ნოემბრის №30019 ბრძანებით განსაზღვრული ვადის გაგრძელებას.\nშემოსავლების სამსახურის 2022 წლის 30 ნოემბრის №30019 ბრძანებით ფ/პ „-----„ (პ/ნ------ ) 2022 წლის 26 სექტემბრის საჩივარი დაკმაყოფილდა ნაწილობრივ, კერძოდ:\n2. სადავო საკითხთან დაკავშირებით:\nა) გადასახადის გადამხდელს მიეცეს წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს კომპეტენტურ პირთან გაფორმებული ხელშეკრულება ექსპერტიზის დანიშვნის შესახებ (ექსპერტიზაზე დასმული შეკითხვის შინაარსი შეთანხმდეს შემმოწმებელთან);\nბ) ამ ბრძანების სარეზოლუციო ნაწილის მე-2 პუნქტის „ა“ ქვეპუნქტით განსაზღვრული მტკიცებულებების წარდგენის შემთხვევაში, დაევალოს აუდიტის დეპარტამენტს შეისწავლოს გადამხდელის მიერ წარმოდგენილი ხელშეკრულების საფუძველზე მომზადებული ექსპერტიზის დასკვნა და შესწავლის შედეგების გათვალისწინებით, სათანადო საფუძვლის არსებობის შემთხვევაში, განახორციელოს საგადასახადო ვალდებულებების შესაბამისი კორექტირება (შემცირება);\n3. დანარჩენ ნაწილში საჩივარი არ დაკმაყოფილდეს.“ შემოსავლების სამსახურის 2022 წლის 30 ნოემბრის №30019 ბრძანებას მომჩივანი გადასახადის გადამხდელის ავტორიზებული მომხმარებლის გვერდზე გაეცნო 2022 წლის 6 დეკემბერს. გადამხდელი განმარტავს, რომ ექსპერტიზაზე დასასმელი შეკითხვის შინაარსისა და კომპეტენტური პირების ჩამონათვალის შეთანხმება შემმოწმებელთან დღემდე ვერ მოხერხდა, აღნიშნულიდან გამომდინარე გადამხდელი ითხოვს 2022 წლის 30 ნოემბრის №30019 ბრძანებით განსაზღვრული ვადის გაგრძელებას 15 კალენდარული დღით. \nშემოსავლების სამსახური მიუთითებს საქართველოს ზოგადი ადმინისტრაციული კოდექსის 63-ე მუხლზე, რომლის თანახმად:\n1. ადმინისტრაციულ-სამართლებრივ აქტში ცვლილების ან დამატების შეტანის უფლება აქვს მის გამომცემ ადმინისტრაციულ ორგანოს. \n2.ადმინისტრაციულ-სამართლებრივ აქტში ცვლილება ან დამატება შეიტანება ამ ადმინისტრაციულ-სამართლებრივი აქტის მომზადებისა და გამოცემისათვის დადგენილი წესით.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ შემოსავლების სამსახურის 2022 წლის 30 ნოემბრის №30019 ბრძანებაში შეტანილ უნდა იქნეს ცვლილება, კერძოდ, ფ/პ „------„  (პ/ნ ------ ) აუდიტის დეპარტამენტისთვის სათანადო მტკიცებულებების წარდგენის ვადა განესაზღვროს ამ ბრძანების ჩაბარების დღიდან 15 კალენდარული დღე.\n\n\nსაქართველოს ზოგადი ადმინისტრაციული კოდექსის 63-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. შემოსავლების სამსახურის 2022 წლის 30 ნოემბრის №30019 ბრძანებაში შეტანილ იქნეს ცვლილება, კერძოდ, ფ/პ „------„ (პ/ნ -------) აუდიტის დეპარტამენტისთვის სათანადო მტკიცებულებების წარდგენის ვადა განესაზღვროს ამ ბრძანების ჩაბარების დღიდან 15 კალენდარული დღე;\n2. აღნიშნული ბრძანების გასაჩივრება შესაძლებელია საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად მისი ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n18\n\nდოკუმენტის დათვალიერება\n\ninfohub@rs.ge",
    "title": "Document 164e7a2a-26ed-437a-9a5e-bbbd253f9311"
  }
}