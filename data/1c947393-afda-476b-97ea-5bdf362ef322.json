{
  "id": "1c947393-afda-476b-97ea-5bdf362ef322",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №22078/2/2024\n12 მარტი 2024\nდოკუმენტის #:\n22078/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n07 მარტი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განახლება\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\n№22078/2/2024\n07 მარტი 2024\n\n\nგ ა დ ა წ ყ ვ ე ტ ი ლ ე ბ ა  \n\n\n\n\nმომჩივანი: შპს \"------\" (ს/ნ \"------\" )\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 1.03.2024 წელს განიხილა და მიიღო გადაწყვეტილება შპს \"--------\"-ს 26.01.2024 წელს რეგისტრირებულ საჩივარზე (რეგისტრაციის №22078/2/2024).\n\n\nდავის საგანი:\nდავის განახლება ახლად აღმოჩენილი გარემოების საფუძველზე. \n\n\nგასაჩივრებული გადაწყვეტილება:\n1. აუდიტის დეპარტამენტის 21.09.2022 წლის №081-165 საგადასახადო მოთხოვნა;\n2. შემოსავლების სამსახურის 13.12.2022 წლის №31320 ბრძანება.\n\n\nდარიცხული თანხა: 2 391 818. 54 ლარი.\nმათ შორის:\nგადასახადი - 1 404 167\nდღგ - 519 952\nმოგების გადასახადი - 355 205\nსაშემოსავლო გადასახადი - 529 010\nჯარიმა - 696 179.5\nსაურავი - 291 472.04\n\n\nფაქტების აღწერა\nაუდიტის დეპარტამენტის 2022 წლის პირველი სექტემბრის შემოწმების აქტით შემოწმებულია მომჩივნის საქმიანობის 1.01.2019 წლიდან 1.06.2022 წლამდე საანგარიშო პერიოდი. შემოწმების აქტიდან ირკვევა, რომ: \nმომჩივანმა 2022 წლის 31 იანვრის მდგომარეობით ჩაატარა სასაქონლო-მატერიალური ფასეულობების შიდა ინვენტარიზაცია, რა დროსაც გამოვლინდა დანაკლისი 2 012 829 ლარის (დასაბეგრი ბრუნვა) ოდენობით, რაც გაითვალისწინა დღგ-ის დეკლარაციაში 18%-იანი განაკვეთით დასაბეგრი ბრუნვის თანხაში. შემოწმების შედეგად, საგადასახადო კოდექსის 97-ე მუხლის მე-7 ნაწილის და 983 მუხლის მე-2 ნაწილის საფუძველზე განისაზღვრა მოგების გადასახადით დასაბეგრი ბაზა. მომჩივანს დაერიცხა მოგების გადასახადი და შეეფარდა საგადასახადო კოდექსის 275-ე მუხლით გათვალისწინებული ჯარიმა. \nშემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 21.09.2022 წლის №081-165 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 13.12.2022 წლის №31320 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომელმაც, 24.02.2023 წლის №18568/2/2022 გადაწყვეტილებით საჩივარი არ დააკმაყოფილა.\n2024 წლის 26 იანვარს მომჩივანმა ახლად აღმოჩენილი გარემოების დავის განახლების მოთხოვნით, კვლავ მომართა საქართველოს ფინანსთა სამინისტროსთან არსებულ დავების განხილვის საბჭოს. \n\n\nმომჩივნის არგუმენტაცია\nშპს „------ -ს “ (ს/ნ \"------\") ძირითადი საქმიანობაა სხვადასხვა პროდუქტებით ვაჭრობა. კომპანიას აქვს არაპირდაპირი მეთოდით გამოყენებული დარიცხვა. მომჩივანი აღნიშნავს, რომ მალფუჭებად პროდუქციაზე მუშაობს და ის ფასნამატი რაც ზედნადებით ჰქონდა რეალიზებული საცალო გაყიდულ პროდუქციაზე არ უნდა გამოყენებულიყო. აღნიშნავს, რომ როდესაც ტვირთს იღებდა, პირველად საქონლის რეალიზაციას ახდენდა ცოტა მაღალ ფასში, ხოლო მესამე დღეს ზოგიერთი პროდუქცია ნაგავსაყრელზე მიდიოდა ან ძალიან დაბალ ფასში ყიდდა.\nმომჩივანი მიუთითებს 50 პროცენტიან ფასნამატზე და ითხოვს ხელახლა მოხდეს საქმის განხილვა, რისთვისაც თუ საჭირო გახდება წარმოადგენს შეძენა/რეალიზაციის ცხრილებს.\n\n\nდავების განხილვის საბჭო მხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 308-ე მუხლის პირველი ნაწილის თანახმად, საქართველოს ფინანსთა სამინისტროს სისტემაში დავის განახლება დასაშვებია მხოლოდ ახლად აღმოჩენილი ან ახლად გამოვლენილი გარემოების შემთხვევაში, გადაწყვეტილების მიღებიდან 6 წლის ვადაში. \nსაგადასახადო კოდექსის 299-ე მუხლის მე-7 ნაწილის შესაბამისად, ახლად აღმოჩენილად ან ახლად გამოვლენილად ჩაითვლება ისეთი გარემოებები ან მტკიცებულებები, რომლებიც მომჩივანმა არ იცოდა და არ შეეძლო სცოდნოდა მისთვის არასასურველი გადაწყვეტილების მიღებამდე და რომელთა დროულად წარდგენა გამოიწვევდა მომჩივნისათვის ხელსაყრელი გადაწყვეტილების მიღებას. \nსაბჭო განმარტავს, რომ ახლად აღმოჩენილი ან ახლად გამოვლენილი გარემოება, არის არა მომჩივნის შეხედულებები და დასკვნები, არამედ, რაიმე ფაქტი/მოვლენა, რომლებიც მომჩივანმა არ იცოდა და არ შეეძლო სცოდნოდა მისთვის არასასურველი გადაწყვეტილების მიღებამდე. მომჩივანი ვალდებულია დაამტკიცოს ახლად აღმოჩენილი ან ახლად გამოვლენილი გარემოებების არსებობა, რომელზეც იგი ამყარებს თავის მოთხოვნას.\nმომჩივანი ითხოვს დავის განახლებას ახლად აღმოჩენილი გარემოების გამო თუმცა არ მიუთითებს რაიმე ისეთ გარემოებაზე, რომლებიც მომჩივანმა არ იცოდა და არ შეეძლო სცოდნოდა მისთვის არასასურველი გადაწყვეტილების მიღებამდე და რომელთა დროულად წარდგენა გამოიწვევდა მომჩივნისათვის ხელსაყრელი გადაწყვეტილების მიღებას.\nზემოაღნიშნული სამართლებრივი ნორმების, ფაქტობრივი გარემოებების და მომჩივნის არგუმენტაციის გათვალისწინებით, საბჭომ მიიჩნია, რომ არ არსებობს მომჩივნის მოთხოვნის დაკმაყოფილების და საგადასახადო დავის განახლების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nახლად აღმოჩენილი/გამოვლენილი გარემოებების საფუძვლით დავის დაწყება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n71\n\nდოკუმენტის დათვალიერება\n\ninfohub@rs.ge",
    "title": "Document 1c947393-afda-476b-97ea-5bdf362ef322"
  }
}