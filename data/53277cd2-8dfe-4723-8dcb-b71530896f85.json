{
  "id": "53277cd2-8dfe-4723-8dcb-b71530896f85",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 8365\n13 დეკემბერი 2022\nდოკუმენტის #:\n8365\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n19 მარტი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nსაგადასახადო დავალიანების გადახდევინების უზრუნველყოფა საგადასახადო ორგანოს მიერ, ქონებაზე ყადაღის დადება\nჩამოტვირთვა\nგაზიარება\nN 8365\n19/03/2020\n\n\n\n\n\n\nი/მ ----- ს\nწარმომადგენლის ------- ს\n(მის: ქ. ------- )\n2020 წლის 28 იანვრის საჩივრის \nდაკმაყოფილებაზე უარის თქმის თაობაზე\n\n\n\n\nსსიპ შემოსავლების სამსახურმა განიხილა ი/მ ----- ს წარმომადგენლის ----- ს №17010/01 საჩივარი, რომლითაც გადასახადის გადამხდელი არ ეთანხმება და ითხოვს ანალიტიკური დეპარტამენტის მიერ გამოცემული 2019 წლის 25 დეკემბრის №036-493 ქონებაზე ყადაღის დადების შესახებ ბრძანების გაუქმებას. აღნიშნული საკითხი განხილული იქნა შემოსავლების სამსახურის დავების განხილვის საბჭოს 2020 წლის 6 მარტის სხდომაზე (ოქმი N14).\n\n\nფაქტების აღწერა:\nანალიტიკური დეპარტამენტის მიერ მოწოდებული ინფორმაციით და საქმეზე არსებული მასალებით დგინდება, რომ ი/მ ----- ს 2019 წლის 25 დეკემბრის მდგომარეობით ერიცხებოდა დავალიანება - გადასახადის სახით 972.87 ლარი, საურავი 1230.4 ლარი.\nზემოაღნიშნულიდან გამომდინარე, საქართველოს საგადასახადო კოდექსის 241-ე მუხლის საფუძველზე, ანალიტიკური დეპარტამენტის მიერ ი/მ -----ს მიმართ გამოცემულ იქნა ქონებაზე ყადაღის დადების შესახებ 2019 წლის 25 დეკემბრის №036-493 ბრძანება, რომელიც გადასახადის გადამხდელს საფოსტო გზავნილის მეშვეობით ჩაბარდა 2020 წლის 20 იანვარს.\nაღნიშნული ბრძანების საფუძველზე საგადასახადო მონიტორინგის დეპარტამენტის მიერ შედგენილ იქნა ქონებაზე ყადაღის დადების შესახებ 2020 წლის 24 იანვრის №2019/036-493/1 აქტი, რომლის მიხედვითაც აღწერას და დაყადაღებას დაექვემდებარა გადასახადის გადამხდელის საკუთრებაში არსებული ქონება.\n\n\nგადასახადის გადამხდელის არგუმენტაცია:\nგადამხდელის წარმომადგენელი საჩივარში აღნიშნავს, რომ მის მარწმუნებელს 2020 წლის 20 იანვარს ჩაბარდა ანალიტიკური დეპარტამენტის 2019 წლის 25 დეკემბრის №036-493 ბრძანება, რომელსაც არ ეთანხმება და მიიჩნევს, რომ არის უსაფუძვლო და გაუგებარი, ვინაიდან მისი მარწმუნებლისათვის არანაირი ინფორმაცია ცნობილი არ ყოფილა და ასევე, არ ყოფილა შეტყობინება ვალდებულების შესახებ. მის მარწმუნებელს არ გააჩნია არანაირი ვალდებულება შემოსავლების სამსახურის მიმართ და ასევე მისი მარწმუნებელი 2009 წლიდან არ ეწევა არანაირ ეკონომიკურ საქმიანობას. აღნიშნულიდან გამომდინარე მისთვის გაუგებარია, თუ რამ გამოიწვია მისი მარწმუნებლის ქონების დაყადაღება.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადასახადის გადამხდელს უარი უნდა ეთქვას საჩივრის დაკმაყოფილებაზე შემდეგ გარემოებათა გამო:\nსაქართველოს საგადასახადო კოდექსის 238-ე მუხლის პირველი ნაწილის მიხედვით, საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად განახორციელოს შემდეგი ღონისძიებები:\nა) საგადასახადო გირავნობა/იპოთეკა;\nბ) მესამე პირზე გადახდევინების მიქცევა;\nგ) ქონებაზე ყადაღის დადება;\nდ) ყადაღადადებული ქონების რეალიზაცია;\nე) საბანკო ანგარიშზე საინკასო დავალების წარდგენა;\nვ) გადასახადის გადამხდელის სალაროდან ნაღდი ფულის ამოღება;\nამ მუხლის მე-2 ნაწილის თანახმად, საგადასახადო დავალიანების გადახდევინების უზრუნველყოფის ღონისძიებების განხორციელების რიგითობას ირჩევს საგადასახადო ორგანო, თუ ამ კოდექსით სხვა რამ არ არის დადგენილი.\nამავე მუხლის მე-6 ნაწილის თანახმად, საგადასახადო დავალიანების გაუქმებასთან ერთად უქმდება მისი გადახდევინების უზრუნველსაყოფად დაწყებული ამ თავით გათვალისწინებული ნებისმიერი ღონისძიება, თუ ამ კოდექსით სხვა რამ არ არის დადგენილი. ასევე, ქონებაზე დადებული ყადაღა უქმდება 241-ე მუხლის მე-9 ნაწილით გათვალისწინებულ შემთხვევებში.\nსაქართველოს საგადასახადო კოდექსის 241-ე მუხლის პირველი ნაწილის თანახმად, საგადასახადო ორგანოს უფლება აქვს, სასამართლოს გადაწყვეტილების გარეშე დაადოს ყადაღა პირის საკუთრებაში არსებულ ან/და მის ბალანსზე რიცხულ (გარდა ლიზინგით მიღებული ქონებისა) ნებისმიერ ქონებას, აღიარებული საგადასახადო დავალიანების გადახდევინების უზრუნველყოფის მოცულობის ფარგლებში. ქონებაზე ყადაღის დადების შესახებ საგადასახადო ორგანოს უფლებამოსილი პირი გამოსცემს ინდივიდუალურ ადმინისტრაციულ-სამართლებრივ აქტს.\nსაქართველოს საგადასახადო კოდექსის მე-8 მუხლის მე-5 ნაწილის თანახმად, აღიარებულია საგადასახადო დავალიანება თუ - ა) დარიცხვის საფუძველია საგადასახადო დეკლარაცია/საბაჟო დეკლარაცია; ბ) პირს გაშვებული აქვს საგადასახადო ორგანოს მიერ მისთვის წარდგენილი საგადასახადო მოთხოვნის ან/და დავის განმხილველი ორგანოს გადაწყვეტილების გასაჩივრების ამ კოდექსით დადგენილი ვადა; გ) მისი შემცირების მიზნით შემოსავლების სამსახურსა და გადასახადის გადამხდელს შორის გაფორმდა საგადასახადო შეთანხმება; დ) დარიცხვის მართლზომიერების შესახებ სასამართლოს გადაწყვეტილება შესულია კანონიერ ძალაში; ე) პირი წერილობითი/ელექტრონული განცხადებით უარს აცხადებს საგადასახადო დავის განმხილველი ორგანოს გადაწყვეტილების გასაჩივრებაზე.\nსაქართველოს  საგადასახადო  კოდექსის  302-ე  მუხლის  მე-6  ნაწილის მიხედვით, შემოსავლების სამსახურს უფლება აქვს, მომჩივნის დაუსწრებლად განიხილოს  საჩივარი,  თუ  საქმეში  არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nყოველივე ზემოაღნიშნულიდან გამომდინარე, შემოსავლების სამსახურმა მიიჩნია, რომ ვინაიდან გადასახადის გადამხდელს პირადი აღრიცხვის ბარათზე ერიცხება დეკლარირებული თანხები, რომლებიც საქართველოს საგადასახადო კოდექსის მე-8 მუხლის მე-5 ნაწილის თანახმად ითვლება აღიარებულ დავალინებად, შემოსავლების სამსახურის ანალიტიკური დეპარტამენტის მიერ საქართველოს საგადასახადო კოდექსის 241-ე მუხლით გათვალისწინებული ღონისძიებები გავრცელებულია კანონმდებლობის შესაბამისად და არ არსებობს გადასახადის გადამხდელის მიმართ გამოცემული 2019 წლის 25 დეკემბრის №036-493 ქონებაზე ყადაღის დადების შესახებ ბრძანების გაუქმების საფუძვლები.\n\n\nამდენად, საქართველოს საგადასახადო კოდექსის 304-ე მუხლის საფუძველზე;\n\n\nვ ბ რ ძ ა ნ ე ბ :\n\n\n1. ი/მ ----- ს საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვ. გორგასლის ქ. №16) ან სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო  კოდექსის  XIV  კარით დადგენილი წესის შესაბამისად, ამ გადაწყვეტილების ჩაბარებიდან 20  დღის ვადაში.\nჩამოტვირთვა\nგაზიარება\nთეგები:\nუზრუნველყოფის ღონისძიებები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n19\n\nდოკუმენტის დათვალიერება\n\ninfohub@rs.ge",
    "title": "Document 53277cd2-8dfe-4723-8dcb-b71530896f85"
  }
}