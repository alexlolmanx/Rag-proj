{
  "id": "030e9985-8748-4450-9cff-2e8ecc670ce2",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №24966/2/2025\n29 აპრილი 2025\nდოკუმენტის #:\n24966/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n23 აპრილი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nქონების გადასახადის გამოანგარიშება და გადახდა, გადასახადისგან გათავისუფლება, საურავი\nჩამოტვირთვა\nგაზიარება\n№24966/2/2025\n23 აპრილი 2025\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: ----------------ი (ს/ნ ---------------) \nმოპასუხე: მომსახურების დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 3.04.2025 წელს განიხილა და მიიღო გადაწყვეტილება -----------ს 25.03.2025 წელს რეგისტრირებულ საჩივარზე (რეგისტრაციის №---/2/2025). \n\n\nდავის საგანი: \n1. ქონების გადასახადის დარიცხვის მართლზომიერება;\n2. საურავის დარიცხვის გაუქმება.\n\n\nგასაჩივრებული გადაწყვეტილება:\n1. მომსახურების დეპარტამენტის 23.04.2021 წლის №049-3928 და 5.11.2021 წლის №049-29948 საგადასახადო მოთხოვნები;\n2. მომსახურების დეპარტამენტის 2.11.2022 წლის №042-5119 საგადასახადო მოთხოვნა;\n3. მომსახურების დეპარტამენტის 3.11.2023 წლის №042-5097 საგადასახადო მოთხოვნა;\n4. მომსახურების დეპარტამენტის 2.11.2024 წლის №042-5079 საგადასახადო მოთხოვნა;\n5. შემოსავლების სამსახურის 18.03.2025 წლის №4798 ბრძანება. \n\n\nდარიცხული თანხა: 13,91 ლარი. \nმათ შორის:\n1. მომსახურების დეპარტამენტის 23.04.2021 წლის №049-3928 საგადასახადო მოთხოვნა - 2.76 ლარი;\n2. მომსახურების დეპარტამენტის 5.11.2021 წლის №049-29948 საგადასახადო მოთხოვნები - 2.76 ლარი;\n3. მომსახურების დეპარტამენტის 2.11.2022 წლის №042-5119 საგადასახადო მოთხოვნა - 2.76 ლარი;\n4. მომსახურების დეპარტამენტის 3.11.2023 წლის №042-5097 საგადასახადო მოთხოვნა - 2.76 ლარი;\n5. მომსახურების დეპარტამენტის 2.11.2024 წლის №042-5079 საგადასახადო მოთხოვნა - 2.76 ლარი;\n6. საურავი - 0,11 ლარი.\n\n\nპროცედურული გარემოებები: \nმომჩივანს მომსახურების დეპარტამენტის 2021 წლის 23 აპრილის №-----, 2021 წლის 5 ნოემბრის №----, 2022 წლის 2 ნოემბრის №----, 2023 წლის 3 ნოემბრის №-----, 2024 წლის 2 ნოემბრის №----- საგადასახადო მოთხოვნებით დაერიცხა მიწაზე ქონების გადასახადი, ჯამში 13.8 ლარის ოდენობით, რაც გასაჩივრდა შემოსავლების სამსახურში.\nშემოსავლების სამსახურის 18.03.2025 წლის №4798 ბრძანებით საჩივარი დაკმაყოფილდა ნაწილობრივ, მომსახურების დეპარტამენტს დაევალა შეისწავლოს პირადი აღრიცხვის ბარათზე ქონების გადასახადზე დარიცხული საურავის შესაბამისობა საგადასახადო კოდექსის 272-ე მუხლის მე-6 ნაწილთან და სათანადო საფუძვლების არსებობის შემთხვევაში, განახორციელოს დარიცხული საურავის კორექტირება (შემცირება), დანარჩენ ნაწილში საჩივარი არ დაკმაყოფილდა.\nშემოსავლების სამსახურის 18.03.2025 წლის №4798 ბრძანება, გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\n1. ქონების გადასახადის დარიცხვის მართლზომიერება \nფაქტების აღწერა\nშემოსავლების სამსახურის გადასახადების ადმინისტრირების საინფორმაციო სისტემის მონაცემებით, მომჩივანს, ---ის მუნიციპალიტეტის სოფ. -----ში მდებარე 0.0317 ჰა სასოფლოსამეურნეო დანიშნულების მიწაზე (ს.კ. -------) საგადასახადო კოდექსის 61-ე მუხლის მეორე ნაწილის „ე“ ქვეპუნქტის შესაბამისად, დაერიცხა 2020 წლის ქონების გადასახადი, ხოლო 2021-2024 წლების საანგარიშო პერიოდებზე დარიცხვა განხორციელდა საგადასახადო კოდექსის 205-ე მუხლის მე-13 ნაწილის მიხედვით, ავტომატურ რეჟიმში (0.0317ჰა*87) 2.76 ლარის ოდენობით თითოეულ წელზე.\nსაჯარო რეესტრის ეროვნული სააგენტოს განცხადებებისა და უფლებების რეგისტრაციის ელექტრონულ წიგნში (NAPRWEB35) განთავსებული ინფორმაციის თანახმად, მომჩივნის საკუთრების უფლება რეგისტრირებულია -----ის მუნიციპალიტეტის მერიის თვითნებურად დაკავებულ მიწაზე საკუთრების უფლების აღიარების კომისიის მიერ 22.03.2019 წელს გამოცემული N106 საკუთრების უფლების მოწმობის საფუძველზე.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 203-ე, 205-ე, 61-ე, 206-ე მუხლებზე და ყურადღებას ამახვილებს საჯარო რეესტრის ეროვნული სააგენტოს განცხადებებისა და უფლებების რეგისტრაციის ელექტრონულ წიგნში (NAPRWEB35) განთავსებულ ინფორმაციაზე, რომლის თანახმად, ----ის მუნიციპალიტეტის სოფ. -----ში მდებარე 0.0317 ჰა სასოფლო-სამეურნეო დანიშნულების მიწაზე (ს.კ. -------) მომჩივნის საკუთრების უფლება რეგისტრირებულია -----ის მუნიციპალიტეტის მერიის თვითნებურად დაკავებულ მიწაზე საკუთრების უფლების აღიარების კომისიის მიერ 22.03.2019 წელს გამოცემული N106 საკუთრების უფლების მოწმობის საფუძველზე და განმარტავს, რომ საგადასახადო კოდექსის 206-ე მუხლის პირველი ნაწილის „ტ“ ქვეპუნქტით დადგენილი შეღავათი ვრცელდება 2004 წლის 1 მარტის მდგომარეობით ფიზიკური პირის საკუთრებაში და არა - მფლობელობაში არსებულ 5 ჰექტარამდე ფართობის სასოფლოსამეურნეო დანიშნულების მიწის ნაკვეთებზე.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ მიწაზე ქონების გადასახადი დარიცხულია საგადასახადო კანონმდებლობის მოთხოვნათა დაცვით და არ არსებობს აღნიშნულ ნაწილში საჩივრის დაკმაყოფილების სამართლებრივი საფუძველი. \n\n\nმომჩივნის არგუმენტაცია \nმომჩივანი განმარტავს, რომ შემთხვევით გაიგო აღნიშნული დარიცხვის შესახებ. ამბობს, რომ რომელ მიწის ნაკვეთზეც დაერიცხა გადასახადი ფლობს 2004 წლამდე, შესაბამისად უნდა გათავისუფლდეს საგადასახადო კოდექსის 206-ე მუხლის მიხედვით. აღნიშნავს, რომ 1994 წელს, როდესაც შედგა მიღება ჩაბარების აქტები, არ იყო ელექტრონული აზომვითი ნახაზები და მექანიკური აზომვის დროს მოხდა შეცდომა, ზუსტ ფართთან დაკავშირებით. აღნიშნავს, რომ ნაკვეთი არის სახლის მიმდებარე ეზო და მოქცეულია ღობის შიგნით. რეალურ საკუთრებას და მიღება ჩაბარების აქტით სხვაობა 317 კვ.მ (ს/კ -------) რაზეც დაერიცხა გადასახადი საკუთრებაში აღიარა აღიარების კომისიამ. წარმოადგინა მტკიცებულება, რითაც იხელმძღვანელა აღიარების კომისიამ და რის საფუძველზეც მოხდა მიწის ნაკვეთის რეგისტრაცია. სადაც მიწის ნაკვეთის უფლება დასტურდება 2004 წლამდე.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 203-ე მუხლის თანახმად, მიწაზე ქონების გადასახადის გადამხდელია პირი საგადასახადო წლის 1 აპრილის მდგომარეობით:\nა) მის საკუთრებაში არსებულ მიწაზე;\nბ) სახელმწიფო საკუთრებაში არსებულ მიწაზე, რომლითაც სარგებლობს ან რომელსაც ფლობს იგი;\nგ) მის მფლობელობაში ან/და სარგებლობაში არსებულ, გარდაცვლილი პირის სახელზე რეგისტრირებულ მიწის ნაკვეთზე, გარდა იმ შემთხვევისა, როდესაც მიწის ნაკვეთით სარგებლობა ხორციელდება იჯარის, ქირის, უზუფრუქტის ან სხვა ამგვარი სახის ხელშეკრულების საფუძველზე.\nსაგადასახადო კოდექსის 61-ე მუხლის მე-2 ნაწილის ,,ე“ ქვეპუნქტის თანახმად, გადასახადის დარიცხვის საფუძველია საგადასახადო ორგანოსთვის საჯარო რეესტრის ეროვნული სააგენტოს, სხვა მარეგისტრირებელი ორგანოს, აგრეთვე მუნიციპალიტეტის ორგანოს მიერ საგადასახადო ორგანოსთვის მიწოდებული ინფორმაცია (მონაცემები), მიწაზე ქონების გადასახადის დარიცხვის მიზნებისთვის.\nსაგადასახადო კოდექსის 206-ე მუხლის პირველი ნაწილის „ტ“ ქვეპუნქტის მიხედვით, შესაბამისი დაბეგვრის ობიექტის მიხედვით ქონების გადასახადისაგან გათავისუფლებულია, 2004 წლის 1 მარტის მდგომარეობით ფიზიკური პირის საკუთრებაში არსებული 5 ჰექტარამდე ფართობის სასოფლოსამეურნეო დანიშნულების მიწის ნაკვეთები.\nსადავო საკითხთან დაკავშირებით წარმოდგენილია მომსახურების დეპარტამენტის 28.03.2025 წლის №-------21-11 წერილი, სადაც მითითებულია, რომ საჯარო რეესტრის ეროვნული სააგენტოს განცხადებებისა და უფლებების რეგისტრაციის ელექტრონულ წიგნში (NAPRWEB35) განთავსებული ინფორმაციის მიხედვით, ------ის მუნიციპალიტეტის სოფ. -----ში მდებარე 0.0317 ჰა სასოფლოსამეურნეო დანიშნულების მიწაზე (ს.კ. -----) ფ/პ გადასახადის გადამხდელის საკუთრების უფლება რეგისტრირებულია -----ის მუნიციპალიტეტის მერიის თვითნებურად დაკავებულ მიწაზე საკუთრების უფლების აღიარების კომისიის მიერ 22.03.2019 წელს გამოცემული N106 საკუთრების უფლების მოწმობის საფუძველზე.\nსაბჭო ყურადღებას ამახვილებს ზემოაღნიშნულ სამართლებრივ ნორმებზე, მომჩივნის არგუმენტზე, მომსახურების დეპარტამენტის მიერ სადავო საკითზე მოწოდებულ ინფორმაციაზე, შემოსავლების სამსახურის სადავო ბრძანების შინაარსზე და აღნიშნავს, რომ საქმის ფაქტობრივი გარემოებებით არ დასტურდება, რომ მომჩივანს სოფ. ----ში მდებარე 0.0317 ჰა სასოფლო-სამეურნეო დანიშნულების მიწის ნაკვეთი (ს.კ. ------) საკუთრებაში ჰქონდა 2004 წლის 1 მარტის მდგომარეობით. შესაბამისად, მომჩივანზე ვერ გავრცელდება საგადასახადო კოდექსის 206-ე მუხლის პირველი ნაწილის „ტ“ ქვეპუნქტით გათვალისწინებული შეღავათი. ამდენად, არ არსებობს აღნიშნულ ნაწილში საჩივრის დაკმაყოფილების საფუძველი.\n\n\n2. საურავის დარიცხვის გაუქმება\nფაქტების აღწერა\nმომჩივანს მომსახურების დეპარტამენტის საგადასახადო მოთხოვნებით დაერიცხა ქონების გადასახადი და საგადასახადო კანონმდებლობით დადგენილ ვადაში გადასახადის გადასახდელი თანხის გადაუხდელობისათვის დაერიცხა საურავი.\n\n\nშემოსავლების სამსახურის გადაწყვეტილების შინაარსი \nშემოსავლების სამსახურმა მიუთითა საგადასახადო კოდექსის 53-ე, 269-ე, 270-ე, 272-ე, 64-ე მუხლებზე და მომსახურების დეპარტამენტს დაავალა, შეისწავლოს გადამხდელის პირადი აღრიცხვის ბარათზე ქონების გადასახადზე დარიცხული საურავის შესაბამისობა საგადასახადო კოდექსის 272-ე მუხლის მე-6 ნაწილთან და სათანადო საფუძვლების არსებობის შემთხვევაში, განახორციელოს დარიცხული საურავის კორექტირება (შემცირება).\n\n\nმომჩივნის არგუმენტაცია\nმომჩივანი ითხოვს ბარათზე დარიცხული საურავის გაუქმებას.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 270-ე მუხლის პირველის ნაწილის თანახმად, საგადასახადო სანქცია არის პასუხისმგებლობის ზომა ჩადენილი საგადასახადო სამართალდარღვევისათვის. ამავე მუხლის მე-2 ნაწილის თანახმად, საგადასახადო სანქცია გამოიყენება გაფრთხილების, საურავის, ფულადი ჯარიმის, სამართალდარღვევის საქონლის ან/და სატრანსპორტო საშუალების უსასყიდლოდ ჩამორთმევის სახით, ამ კოდექსით გათვალისწინებულ შემთხვევებში. საგადასახადო კოდექსის 272-ე მუხლის პირველი ნაწილის თანახმად, საურავი არის საგადასახადო სანქცია, რომელიც პირს ეკისრება საგადასახადო კანონმდებლობით დადგენილ ვადაში გადასახადის გადასახდელი თანხის გადაუხდელობისათვის.\nსაგადასახადო კოდექსის 272-ე მუხლის მე-6 ნაწილის მიხედვით, ამ კოდექსის 64-ე მუხლის მე-2 ნაწილის „ა“ ქვეპუნქტით გათვალისწინებულ შემთხვევებში, თუ პირს საგადასახადო მოთხოვნა ჩაჰბარდა გადასახადის გადახდის ვადის დადგომის შემდეგ, საურავის დარიცხვა განხორციელდება საგადასახადო მოთხოვნის ჩაბარების დღის შემდეგ 30-ე დღიდან.\nშემოსავლების სამსახურის გასაჩივრებული გადაწყვეტილებით, დაევალა მომსახურების დეპარტამენტს, შეისწავლოს მომჩივნის პირადი აღრიცხვის ბარათზე, ქონების გადასახადზე დარიცხული საურავის შესაბამისობა საგადასახადო კოდექსის 272-ე მუხლის მე-6 ნაწილთან და სათანადო საფუძვლების არსებობის შემთხვევაში, განახორციელოს დარიცხული საურავის კორექტირება (შემცირება).\nაღნიშნულიდან გამომდინარე, შემოსავლების სამსახურის 18.03.2025 წლის №4798 ბრძანების შინაარსის გათვალისწინებით, საბჭოს მიაჩნია, რომ შემოსავლების სამსახურის გადაწყვეტილება ამ ნაწილში მართლზომიერია და არ არსებობს აღნიშნული გადაწყვეტილებისგან განსხვავებული გადაწყვეტილების მიღების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nმიწაზე ფიზიკური პირის ქონების გადასახადი\nქონება, რომელიც არ არის გათავისუფლებული\nსაურავი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n9\n\nდოკუმენტის დათვალიერება\n\ninfohub@rs.ge",
    "title": "Document 030e9985-8748-4450-9cff-2e8ecc670ce2"
  }
}