{
  "id": "0ae1bcbb-73aa-4363-9a40-3ef53772ad66",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19953/2/2023\n09 აგვისტო 2023\nდოკუმენტის #:\n19953/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n03 აგვისტო 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა, დავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19953/2/2023\n03 აგვისტო 2023\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „-------“ (ს/ნ -------) ყოფილი დირექტორი ------- (ს/ნ -------)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, მ. ბარათაშვილის (სხდომის თავმჯდომარე), 29.06.2023 წელს განიხილა და მიიღო გადაწყვეტილება შპს „-------“ (ს/ნ -------) ყოფილი დირექტორი ------- 13.06.2023 წელს რეგისტრირებულ საჩივარზე (რეგისტრაციის №19953/2/2023). \n\n\nდავის საგანი:\nსაჩივრის განუხილველად დატოვება - საჩივარი წარდგენილია არაუფლებამოსილი პირის მიერ.\n\n\nგასაჩივრებული გადაწყვეტილება: \nშემოსავლების სამსახურის 2023 წლის 22 მაისის №11287 ბრძანება. \n\n\nფაქტების აღწერა\n2022 წლის 30 დეკემბერს შემოსავლების სამსახურს საჩივრით მიმართა შპს „-------“ (ს/ნ -------) ყოფილმა დირექტორმა ------- (ს/ნ -------), აუდიტის დეპარტამენტის 2022 წლის 6 ოქტომბრის №040-13 საგადასახადო მოთხოვნის თაობაზე.\nშემოსავლების სამსახურის 22.05.2023 წლის №11287 ბრძანებით საჩივარი განუხილველი დარჩა საგადასახადო კოდექსის 301-ე მუხლის „გ“ ქვეპუნქტის საფუძველზე - საჩივრის არაუფლებამოსილი პირის მიერ წარდგენის გამო.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საქართველოს საგადასახადო კოდექსის 37-ე მუხლის პირველ ნაწილზე, ამავე მუხლის მე-5 ნაწილზე, „დავის განმხილველი ორგანოების რეგლამენტის დამტკიცების თაობაზე“ საქართველოს მთავრობის 2011 წლის 14 დეკემბრის №473 დადგენილების მე-2 მუხლის „ბ“ ქვეპუნქტზე, 275-ე მუხლის მე-4 ნაწილზე, 301-ე მუხლის „გ“ ქვეპუნქტზე და მიაჩნია, რომ შპს „-------“ (ს/ნ -------) ყოფილი დირექტორის ------- (ს/ნ -------) 2022 წლის 30 დეკემბრის №238756/21 საჩივარი, საქართველოს საგადასახადო კოდექსის 301-ე მუხლის „გ“ პუნქტის საფუძველზე უნდა დარჩეს განუხილველი.\n\n\nმომჩივნის არგუმენტაცია\nსაწარმოში დირექტორად მუშაობდა 2020 წლის 3 დეკემბრიდან 2022 წლის 6 ივნისამდე პერიოდში. მიმართა შემოსავლების სამსახურს, რომ განეხილა საჩივარი და გამოეტანა მართებული გადაწყვეტილება, რადგანაც აუდიტორული შემოწმებით საწარმოზე დამატებით დარიცხული თანხა აღემატებოდა 100 000 ლარს და იწვევდა მის მიმართ როგორც ყოფილი დირექტორი სისხლის სამართლებრივ პასუხისმგებლობას, ამასთან საგადასახადო კოდექსის მე-5 მუხლის მეორე ნაწილის დარღვევით საწარმოზე მიკუთვნებულია საფუძველს მოკლებული გადასახადები და ასეთის მიუხედავად აღნიშნულ სამსახურმა გამოსცა ბრძანება №11287, საჩივრის განუხილველად დატოვების თაობაზე.\nმისი დირექტორად მუშაობის პერიოდში მისი შეფასებით საწარმოზე დარიცხული გადასახადების ჯამი შეადგენს 106 000 ლარს, რაც არარეალურად მიაჩნია, რადგან აქედან 35,8 ათასი ლარი შეადგენს და განეკუთვნება მისი მუშაობის პერიოდის დაწყებამდე პერიოდს, ამასთან 25 500 ლარი კი სამუშაოდან დათხოვნის შემდეგომ პერიოდს, ხოლო 27 000 ლარიდან 25 500 ლარი არარეალურია და გამოწვეულია მოსაკრებლის არასწორი - ზედმეტად გაანგარიშებით.\nითხოვს საჩივრის განხილვას, რომ უზრუნველყოფილ იქნას შემოწმების მიერ შეცდომით საწარმოზე გადასახდელად დაკისრებული სანქციების ანულირება. კერძოდ, ბუნებრივი რესურსების მოპოვება - სარგებლობისთვის ზედმეტად დარიცხული გადასახადი 23 563 ლარი, ქვეანგარიშით გაცემულად და დავალიანებად გამოყვანილი 106 950 ლარის ხელფასად გადაანგარიშების მოტივით უსაფუძვლოდ დარიცხული გადასახადი 21 390 ლარი და საცხოვრებელი ბინის გაქირავებით მიღებულ მომსახურებაზე საშემოსავლო გადასახადის არასწორად გათვლით გადასახდელად ზედმეტად დარიცხული 767 ლარი, ხოლო შეცდომით დავალიანებად გამოყვანილი და ხელფასად ჩათვლის მოტივით დარიცხული გადასახადი 51 606 ლარს შეეცვალოს კვალიფიკაცია და ჩაითვალოს არადეკლარირებულ ხელფასზე დარიცხულ სანქციად.\nამასთან, ითხოვს 269-ე მუხლის მე-7 ნაწილის საფუძველზე საწარმოს მოეხსნას სანქციები.\nამდენად, მისი დირექტორად მუშაობის პერიოდზე გათვლით (3.12.2020 დან 6.06.2022 წლამდე) საწარმოზე დამატებით დარიცხვას დაქვემდებარებული გადასახადების ჯამი შეადგენს 21 238 ლარს. ხოლო შემოწმების მიერ მთელ საანგარიშო პერიოდზე გამოყვანილია დამატებით დასარიცხად 215 309 ლარი, საიდანაც მისი მუშობის დაწყებამდე პერიოდს განეკუთვნება 35 875 ლარი. სამსახურიდან დათხოვნის შემდგომ პერიოდს 112 476 ლარი, დანარჩენი 42 720 ლარი შემოწმების მიერ არასწორი გაანგარიშებით - ზედმეტადაა გამოყვანილი.\nითხოვს გათვალისწინებულ იქნას იმ ფაქტზე, რომ მისი დირექტორობიდან გათავისუფლების გამო მას წვდომა არ აქვს შემოსავლების სამსახურის საინფორმაციო მონაცემებთან, საბუღალტრო დოკუმენტები ამოღებულია ფინანსთა სამინისტროს საგამოძიებო დეპარტამენტის სამცხე-ჯავახეთის სამმართველოს მიერ და წინამდებარე საჩივრის განხილვასთან დაკავშირებით მოთხოვნისამებრ დამატებითი - მოპოვების პირობებში წარმოადგენს საჭირო მტკიცებულებებს.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაქართველოს მთავრობის 2011 წლის 14 დეკემბრის №473 დადგენილებით დამტკიცებული დავის განმხილველი ორგანოების რეგლამენტის მე-2 მუხლის „ბ“ ქვეპუნქტის თანახმად, მომჩივანი არის პირი, რომელიც არ ეთანხმება საგადასახადო/საბაჟო ორგანოს მიერ საქართველოს საგადასახადო/საბაჟო კანონმდებლობის საფუძველზე მიღებულ გადაწყვეტილებას და მას ასაჩივრებს დავის განმხილველ ორგანოში. ამასთან, ამ რეგლამენტის მიზნებისთვის, მომჩივნად ასევე ითვლება ფიზიკური პირი, რომელიც სადავო საკითხის/საკითხების შესაბამის პერიოდში/პერიოდებში ასრულებდა საწარმოს/ორგანიზაციის ხელმძღვანელის მოვალეობას და აღნიშნული საკითხის/საკითხების საგადასახადო შემოწმების საფუძველზე საგადასახადო ორგანოს მიერ ამ საწარმოზე/ორგანიზაციაზე დამატებით დარიცხული თანხა 100 000 ლარს აღემატება და იწვევს აღნიშნული ფიზიკური პირის სისხლისსამართლებრივ პასუხისმგებლობას − მხოლოდ შესაბამის დავასთან მიმართებით. \nსაგადასახადო კოდექსის 275-ე მუხლის მე-4 ნაწილის თანახმად, პირის მიერ საგადასახადო დეკლარაციაში გადასახადის თანხის 100 000 ლარზე მეტით შემცირება მიიჩნევა გადასახადისგან თავის არიდებად და იწვევს პასუხისმგებლობას საქართველოს სისხლის სამართლის კანონმდებლობით დადგენილი წესით.\nსაგადასახადო კოდექსის 301-ე მუხლის „გ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ საჩივარი წარდგენილია არაუფლებამოსილი პირის მიერ.\nსაბჭოს სხდომაზე საკითხის ზეპირი განხილვისას აუდიტის დეპარტამენტის წარმომადგენელმა განაცხადა, რომ შემოსავლების სამსახურის აუდიტის დეპარტამენტის 2022 წლის 28 ივნისის №16633 და 5 აგვისტოს №21015 ბრძანებების საფუძველზე განხორციელდა შპს „-------“ (ს/ნ -------) საქმიანობის კამერალური საგადასახადო შემოწმება. შესამოწმებელი პერიოდად განისაზღვრა 2019 წლის 1 იანვრიდან 2022 წლის 1 ივლისამდე საანგარიშო პერიოდები. ამასთან, ------- (ს/ნ -------) საწარმოს ხელმძღვანელად ყოფნის პერიოდში შპს „-------“ (ს/ნ -------) მიმართ 2022 წლის 28 სექტემბერს შედგენილი შემოწმების აქტით ბიუჯეტში დამატებით გადასახდელად განსაზღვრული გადასახადის თანხა შეადგენს 2020 წლის 3 დეკემბრიდან 2021 წლის 2 ივნისამდე საანგარიშო პერიოდებში 33 349 ლარს, 2021 წლის 2 ივნისიდან 2022 წლის 3 ივნისამდე საანგარიშო პერიოდებში 45 796 ლარს და ამავე პერიოდში განსაზღვრული ბუნებრივი რესურსებით სარგებლობის მოსაკრებელი შეადგენს 27 305 ლარს. ასევე აღინიშნა, რომ არც ფიზიკური პირის სისხლისსამართლებრივი პასუხისმგებლობა არ არის დამდგარი შესაბამის დავასთან მიმართებით.\nვინაიდან შპს „-------“ (ს/ნ -------) ხელმძღვანელად მომჩივნის ყოფნის პერიოდში, ამ კომპანიაზე საგადასახადო ორგანოს მიერ დამატებით დარიცხული გადასახადის თანხა 100 000 ლარს არ აღემატება, საბჭოს მიაჩნია, რომ მომჩივანი ვერ აკმაყოფილებს დავის განმხილველი ორგანოების რეგლამენტის მე-2 მუხლის „ბ“ ქვეპუნქტით დადგენილ პირობებს და ვერ ჩაითვლება მომჩივნად შპს „-------“ (ს/ნ -------) მიმართ დამატებით განხორციელებულ დარიცხვასთან დაკავშირებით.\nამგვარად, იმ გარემოების გათვალისწინებით, რომ მომჩივანს არ გააჩნია შპს „-------“ (ს/ნ -------) მიერ გაცემული წარმომადგენლობითი უფლებამოსილების დამადასტურებელი დოკუმენტი, იგი არაა უფლებამოსილი წარმოადგინოს აღნიშნული კომპანია მესამე პირებთან ურთიერთობაში.\nყოველივე ზემოაღნიშნულიდან გამომდინარე, შემოსავლების სამსახურის ბრძანება, საჩივრის საგადასახადო კოდექსის 301-ე მუხლის „გ“ ქვეპუნქტის საფუძველზე განუხილველად დატოვების თაობაზე მართებულია და არ ექვემდებარება გაუქმებას.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგანუხილველობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n21\n\nდოკუმენტის დათვალიერება\n\ninfohub@rs.ge",
    "title": "Document 0ae1bcbb-73aa-4363-9a40-3ef53772ad66"
  }
}