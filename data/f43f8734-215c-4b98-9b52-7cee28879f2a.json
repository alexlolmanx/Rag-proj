{
  "id": "f43f8734-215c-4b98-9b52-7cee28879f2a",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება 19914/2/2023\n03 აგვისტო 2023\nდოკუმენტის #:\n19914/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n02 აგვისტო 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19914/2/2023 \n02 აგვისტო 2023\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს --- (ს/ნ ---) \nმოპასუხე: აუდიტის დეპარტამენტი \n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 6.07.2023 წელს განიხილა და მიიღო გადაწყვეტილება შპს ---ის 7.06.2023 წელს რეგისტრირებულ საჩივარზე (რეგისტრაციის №19914/2/2023).\n\n\nდავის საგანი:\n1. ნაღდი ფულის ნაშთის დირექტორზე გაცემულ ხელფასად ჩათვლა;\n2. შემოსავლების სამსახურის ბრძანების აღსრულების შედეგები;\n3. საჩივრის განუხილველად დატოვება - არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება. \n\n\nგასაჩივრებული გადაწყვეტილება: \n1. აუდიტის დეპარტამენტის 2022 წლის 14 აპრილის №007-91 საგადასახადო მოთხოვნა;\n2. შემოსავლების სამსახურის 2022 წლის 18 აგვისტოს №21770 ბრძანება;\n3. აუდიტის დეპარტამენტის 2023 წლის 13 თებერვლის №007-25 საგადასახადო მოთხოვნა;\n4. შემოსავლების სამსახურის 2023 წლის 26 აპრილის №9001 ბრძანება.\n\n\nდარიცხული თანხა: 216 579,29 ლარი (13.02.2023 წლის №007-25 საგადასახადო მოთხოვნა). \nმათ შორის:\nსაშემოსავლო გადასახადი - 105 752 \nჯარიმა - 52 876 \nსაურავი - 57 951,29\n\n\nდარიცხული თანხა: 214 094,62 ლარი (14.04.2022 წლის №007-91 საგადასახადო მოთხოვნა).\nმათ შორის:\nსაშემოსავლო გადასახადი - 105 752 \nჯარიმა - 52 876 \nსაურავი - 55 466,62 \n\n\nპროცედურული გარემოებები:\nგადასახადის გადამხდელის საქმიანობაა ხე-ტყის შეძენა/რეალიზაცია. შემოსავლების სამსახურის აუდიტის დეპარტამენტის 2022 წლის 15 მარტის №6458 ბრძანების საფუძველზე განხორციელდა მომჩივნის საქმიანობის 2019 წლის 4 თებერვლიდან 2022 წლის 1 თებერვლამდე საანგარიშო პერიოდების კამერალური საგადასახადო შემოწმება. შემოწმების შედეგები აისახა 2022 წლის 30 მარტის საგადასახადო შემოწმების აქტში, რომლის საფუძველზეც გამოიცა 2022 წლის 13 აპრილის №9384 ბრძანება და გადამხდელს წარედგინა 2022 წლის 14 აპრილის №007-91 საგადასახადო მოთხოვნა.\nაღნიშნული დარიცხვა გასაჩივრდა შემოსავლების სამსახურში. შემოსავლების სამსახურის 18.08.2022 წლის №21770 ბრძანებით საჩივარი დაკმაყოფილდა ნაწილობრივ, კერძოდ, სადავო საკითხთან დაკავშირებით:\nა) გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nბ) დაევალა აუდიტის დეპარტამენტს, ამ ბრძანების სარეზოლუციო ნაწილის მე-2 პუნქტის „ა“ ქვეპუნქტით განსაზღვრულ ვადაში მტკიცებულებების წარდგენის შემთხვევაში, შეისწავლოს წარდგენილი მტკიცებულებები და სათანადო საფუძვლების არსებობის შემთხვევაში, უზრუნველყოს საგადასახადო ვალდებულებების კორექტირება (შემცირება);\nგ) დანარჩენ ნაწილში საჩივარი არ დაკმაყოფილდა.\nშემოსავლების სამსახურის 2022 წლის 18 აგვისტოს №21770 ბრძანების აღსრულების შედეგად, აუდიტის დეპარტამენტის 2023 წლის 8 თებერვლის დასკვნის საფუძველზე გადასახადის გადამხდელს დამატებით დარიცხული თანხები არ შეუმცირდა. აღნიშნულზე, მომჩივანს წარედგინა 2023 წლის 13 თებერვლის №007-25 საგადასახადო მოთხოვნა. მომჩივნის მიერ, 2022 წლის 14 აპრილის №007-91 და 2023 წლის 13 თებერვლის №007-25 საგადასახადო მოთხოვნები გასაჩივრდა შემოსავლების სამსახურში.\nშემოსავლების სამსახურის 26.04.2023 წლის №9001 ბრძანებით საჩივარი აუდიტის დეპარტამენტის 2023 წლის 13 თებერვლის №007-25 საგადასახადო მოთხოვნის ნაწილში არ დაკმაყოფილდა, ხოლო აუდიტის დეპარტამენტის 2022 წლის 14 აპრილის №007-91 საგადასახადო მოთხოვნის ნაწილში საგადასახადო კოდექსის 301-ე მუხლის „ზ“ ქვეპუნქტის საფუძველზე დარჩა განუხილველი.\nშემოსავლების სამსახურის 2022 წლის 18 აგვისტოს №21770 და 26.04.2023 წლის №9001 ბრძანებები გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო:\nსაგადასახადო კოდექსის 305-ე მუხლის პირველი ნაწილის თანახმად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გადაწყვეტილება მისი ჩაბარებიდან 20 დღის ვადაში გაასაჩივროს დავების განხილვის საბჭოში.\nსაგადასახადო კოდექსის 44-ე მუხლის მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nამავე კოდექსის 301-ე მუხლის „ე“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა.\nსაგადასახადო კოდექსის 299-ე მუხლის მე-10 ნაწილის თანახმად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nშემოსავლების სამსახურის 4.07.2023 წლის №64253-21-04 წერილის მიხედვით დგინდება, რომ მომჩივანი შემოსავლების სამსახურის 2022 წლის 18 აგვისტოს №21770 ბრძანებას გადასახადის გადამხდელის ავტორიზებული მომხმარებლის გვერდზე გაეცნო 2022 წლის 9 სექტემბერს. გასაჩივრების 20 დღიანი ვადა ამოიწურა 2022 წლის 29 სექტემბერს.\nსაჩივარი, დავების განხილვის საბჭოში წარმოდგენილია 2023 წლის 7 ივნისს, გასაჩივრების 20 დღიანი ვადის ამოწურვის შემდეგ. ამასთან, მომჩივანი შემოსავლების სამსახურის 2023 წლის 26 აპრილის №9001 ბრძანებას გადასახადის გადამხდელის ავტორიზებული მომხმარებლის გვერდზე გაეცნო 2023 წლის 16 მაისს. გასაჩივრების 20 დღიანი ვადა ამოიწურა 2023 წლის 6 ივნისს. საჩივარი, ელექტრონულად, დავების განხილვის საბჭოში წარმოდგენილია 2023 წლის 7 ივნისს, გასაჩივრების ვადის გასვლის შემდეგ. მომჩივანს არ წარმოუდგენია რაიმე არგუმენტი/მტკიცებულება, საჩივრის წარდგენის კანონმდებლობით დადგენილი ვადის მისგან დამოუკიდებელი მიზეზით გაშვებასთან დაკავშირებით.\nზემოაღნიშნულის გათვალისწინებით, ვინაიდან გასულია შემოსავლების სამსახურის 2022 წლის 18 აგვისტოს №21770 და 2023 წლის 26 აპრილის №9001 ბრძანებების გასაჩივრების კანონმდებლობით დადგენილი ვადა და ამასთან არ იკვეთება სადავო აქტის გასაჩივრებისათვის დადგენილი ვადის აღდგენის საფუძველი, სახეზეა საჩივრის განუხილველად დატოვების, საგადასახადო კოდექსის 301-ე მუხლის „ე“ ქვეპუნქტით გათვალისწინებული საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა: \n\n\n1. საჩივარი დარჩეს განუხილველი;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \n﻿\nჩამოტვირთვა\nგაზიარება\nთეგები:\nგანუხილველობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n13\n\nდოკუმენტის დათვალიერება\n\ninfohub@rs.ge",
    "title": "Document f43f8734-215c-4b98-9b52-7cee28879f2a"
  }
}