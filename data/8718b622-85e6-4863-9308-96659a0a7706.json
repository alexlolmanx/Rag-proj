{
  "id": "8718b622-85e6-4863-9308-96659a0a7706",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21117/2/2023\n26 თებერვალი 2024\nდოკუმენტის #:\n21117/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n23 თებერვალი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№21117/2/2023\n23 თებერვალი 2024\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „--------“ (ს/ნ ------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 22.12.2023 წელს განიხილა და მიიღო გადაწყვეტილება შპს „-------“-ის 19.10.2023 წელს რეგისტრირებულ საჩივარზე (რეგისტრაციის №21117/2/2023).\n\n\nდავის საგანი: \n1. არაპირდაპირი მეთოდის გამოყენებით დადგენილი ფასნამატი; \n2. სალაროს ნაშთის ხელფასად განხილვისას ე.წ. აგროსვა. \n\n\nგასაჩივრებული გადაწყვეტილება: \n1. აუდიტის დეპარტამენტის 16.11.2022 წლის №021-110 საგადასახადო მოთხოვნა; \n2. შემოსავლების სამსახურის 1.05.2023 წლის №9405 ბრძანება. \n\n\nდარიცხული თანხა: 364 399 ლარი. \nმათ შორის: \nგადასახადი - 236 792 \nდღგ - 171 410 \nსაშემოსავლო გადასახადი - 65 382 \nჯარიმა - 118 394 \nსაურავი - 9 213\n\n\nპროცედურული გარემოებები \nგადასახადის გადამხდელის ძირითადი საქმიანობაა საბითუმო და საცალო ვაჭრობა თამბაქოს ნაწარმით ქ. -------ში. \nშემოსავლების სამსახურის აუდიტის დეპარტამენტის მიერ ჩატარდა მომჩივნის საქმიანობის 24.06.2021 წლიდან 1.10.2022 წლამდე პერიოდის საგადასახადო შემოწმება. შემოწმების შედეგები აისახა 2022 წლის 4 ნოემბრის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 16.11.2022 წლის ბრძანება და №021-110 საგადასახადო მოთხოვნა, რაც გასაჩივრდა შემოსავლების სამსახურში, რომლის 1.05.2023 წლის №9405 ბრძანებით საჩივარი არ დაკმაყოფილდა. \nშპს „-------“-ის 2023 წლის 18 ოქტომბრის №174850/21 საჩივარი, შემოსავლების სამსახურის დავების დეპარტამენტის 19.10.2023 წლის №105705-21-04 წერილით კუთვნილებისამებრ, გამოიგზავნა საქართველოს ფინანსთა სამინისტროსთან არსებულ დავების განხილვის საბჭოში.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო: \nსაგადასახადო კოდექსის 301-ე მუხლის „ე“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა. \nსაგადასახადო კოდექსის 305-ე მუხლის პირველი ნაწილის შესაბამისად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გადაწყვეტილება მისი ჩაბარებიდან 20 დღის ვადაში გაასაჩივროს დავების განხილვის საბჭოში. \nსაგადასახადო კოდექსის 44-ე მუხლის მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე. \nსაგადასახადო კოდექსის 299-ე მუხლის მე-10 ნაწილის შესაბამისად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nმომჩივანი აღნიშნავს, რომ შემოსავლების სამსახურის სადავო გადაწყვეტილება ატვირთული იქნა გადასახადის გადამხდელის ავტორიზებული მომხმარებლის გვერდზე, რომელზე წვდომაც ქონდა მხოლოდ ბუღალტერს, რომელსაც 2023 წლის 14 მაისს გაუხსნია გვერდი რათა წარედგინა დეკლარაცია. ამავე დროს, მანვე გახსნა შეტყობინება, რომლითაც ატვირთული იყო შემოსავლების სამსახურის ბრძანება, თუმცა ამის შესახებ არაფერი უცნობებია დირექტორისთვის და ადვოკატებისთვის. ამდენად, გასაჩივრების ვადის გაშვება მოხდა მათგან დამოუკიდებელი მიზეზის გამო, ამიტომ გაშვებული ვადა აღდგენილი უნდა იქნეს. \nშემოსავლების სამსახურის 25.10.2023 წლის №107594-21-04 წერილით წარმოდგენილი ინფორმაციით შემოსავლების სამსახურის 2023 წლის 1 მაისის №9405 ბრძანება გაგზავნილია გადასახადის გადამხდელის ავტორიზებული მომხმარებლის გვერდზე 2023 წლის 1 მაისს და გაცნობა ფიქსირდება 2023 წლის 14 მაისს.\nვინაიდან, შემოსავლების სამსახურის 2023 წლის 1 მაისის №9405 ბრძანებას მომჩივანი, გადასახადის გადამხდელის ავტორიზებული მომხმარებლის გვერდზე გაეცნო 2023 წლის 14 მაისს, სადავო აქტის გასაჩივრების ბოლო დღე იყო 2023 წლის 5 ივნისი (რადგან, მე-20 დღე 3 ივნისი - შაბათია), ხოლო საჩივარი გადასახადის გადამხდელის მიერ გამოგზავნილია, საფოსტო დაწესებულების მეშვეობით, 2023 წლის 13 ოქტომბერს, გასაჩივრებისათვის საგადასახადო კანონმდებლობით დადგენილი ვადის გასვლის შემდეგ. \nმომჩივნის არგუმენტს, რომ გადასახადის გადამხდელის ავტორიზებული მომხმარებლის გვერდზე წვდომა ქონდა მხოლოდ ბუღალტერს და რომ 2023 წლის 14 მაისს მან გახსნა გვერდი რათა წარედგინა დეკლარაცია, ხოლო აღნიშნულზე არაფერი უცნობებია დირექტორისთვის და ადვოკატებისთვის, ვერ მიიჩნევა გასაჩივრების ვადის აღდგენის საფუძვლად, ვინაიდან სადავო აქტის ჩაბარება და გაცნობა ფიქსირდება გადასახადის გადამხდელის ავტორიზებული მომხმარებლის გვერდზე, რომელზე წვდომაც წესით მხოლოდ გადასახადის გადამხდელს აქვს, ხოლო თუ მან ავტორიზებული მომხმარებლის გვერდზე წვდომის უფლება სხვა პირს მიანდო, ამით გამოწვეული უარყოფითი შედეგების რისკის მატარებელი მხოლოდ გადასახადის გადამხდელია.\nყოველივე ზემოაღნიშნულიდან გამომდინარე, ვინაიდან დარღვეულია შემოსავლების სამსახურის 2023 წლის 1 მაისის №9405 ბრძანების გასაჩივრების კანონით დადგენილი 20 დღიანი ვადა და მოცემულ შემთხვევაში არ იკვეთება სადავო აქტის გასაჩივრებისათვის დადგენილი ვადის აღდგენის საფუძველი, საბჭო მიიჩნევს, რომ საჩივარი, საგადასახადო კოდექსის 301-ე მუხლის „ე“ ქვეპუნქტის საფუძველზე, უნდა დარჩეს განუხილველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა: \n\n\n1. საჩივარი დარჩეს განუხილველი; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგასულია საჩივრის წარდგენის ვადა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n7\n\nდოკუმენტის დათვალიერება\n\ninfohub@rs.ge",
    "title": "Document 8718b622-85e6-4863-9308-96659a0a7706"
  }
}