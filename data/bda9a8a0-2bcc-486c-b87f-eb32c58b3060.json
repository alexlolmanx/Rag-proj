{
  "id": "bda9a8a0-2bcc-486c-b87f-eb32c58b3060",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 20744\n23 აგვისტო 2023\nდოკუმენტის #:\n20744\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n22 აგვისტო 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nინფორმაციის მოთხოვნის უფლება, საგადასახადო სამართალდარღვევა და საგადასახადო პასუხისმგებლობის ზოგადი პრინციპები, საგადასახადო სანქცია, საგადასახადო ორგანოსათვის ინფორმაციის წარუდგენლობა\nჩამოტვირთვა\nგაზიარება\nN 20744\n22 .08. 2023\n\n\n\n\nბ რ ძ ა ნ ე ბ ა \n\n\n\n\nშპს --------ის (ს/ნ -----------------------) \n(მის: ------------------------------------) \n2023 წლის 1 აგვისტოს საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 11 აგვისტოს სხდომაზე (ოქმი №84) განიხილა შპს --------ის (ს/ნ -----------------------)  №82765/1/2023 საჩივარი, რომლითაც გადასახადის გადამხდელი არ ეთანხმება ვალის მართვის დეპარტამენტის 2023 წლის 19 ივლისის №AA1489553 საგადასახადო სამართალდარღვევის ოქმს. \n\n\nგადასახადის გადამხდელის პოზიცია: \nგადამხდელი წარმოდგენილ საჩივარში განმარტავს, რომ 2023 წლის 4 ივლისის ვალის მართვის დეპარტამენტის №21-17/54125 წერილით დაევალა, წარედგინა: 1. საბანკო დაწესებულების მიერ დამოწმებული ინფორმაცია სს --- ბანკში, სს --- ბანკში, სს ---- ბანკში და სს ----- ბანკში არსებული საბანკო ანგარიშების, ნომრებისა და ამ ანგარიშებზე თანხების მოძრაობის ამსახველი ამონაწერის შესახებ. 2. სალაროში ნაღდი ფულის მოძრაობის შესახებ ინფორმაცია თანდართული ცხრილის ფორმით და მისი დამადასტურებელი შესაბამისი დოკუმენტების ასლები. აღნიშნული ინფორმაციის მიუწოდებლობისთვის სადავო საგადასახადო სამართალდარღვევის ოქმის საფუძველზე დაჯარიმებულ იქნა 400 ლარის ოდენობით.\nშპს --------ს (ს/ნ -----------------------) დღეისათვის საქმიანობა შეჩერებული აქვს. არ ფლობს არავითარ აქტივს. დირექტორი ------, -----, --- ---- იმყოფება ქვეყნის გარეთ და ვერ ხერხდება საბანკო დაწესებულებებიდან დამოწმებული ინფორმაციის ამოღება თანხების მოძრაობის შესახებ. დირექტორს დატოვებული აქვს მინდობილობა წარმომადგენლობის შესახებ ---- ---------ის (---------) მხოლოდ საგადასახადო დავის წარმოების მიზნით. ითხოვს აღნიშნულის გათვალისწინებას და სამართალდარღვევის ოქმით დაკისრებული სანქციის გაუქმებას. \n\n\nფაქტობრივი გარემოებები: \nსაქმეში არსებული მასალებით დგინდება, რომ ვალის მართვის დეპარტამენტის 2023 წლის 4 ივლისის №21-17/54125 წერილით შპს --------ს (ს/ნ -----------------------) საქართველოს საგადასახადო კოდექსის 70-ე მუხლის საფუძველზე მოეთხოვა 3 სამუშაო დღის ვადაში, ვალის მართვის დეპარტამენტისათვის წარედგინა, 2016 წლის 1 იანვრიდან დღემდე პერიოდის მიხედვით ინფორმაცია: 1. საბანკო დაწესებულების მიერ დამოწმებული ინფორმაცია, სს---- ბანკში, სს ---- ბანკში, სს --- ბანკში და სს --- ბანკში არსებული, საბანკო ანგარიშების, ნომრებისა და ამ ანგარიშებზე თანხების მოძრაობის ამსახველი ამონაწერის შესახებ. 2. სალაროში ნაღდი ფულის მოძრაობის შესახებ ინფორმაცია თანდართული ცხრილის ფორმით და მისი დამადასტურებელი შესაბამისი დოკუმენტების ასლები.\nვალის მართვის დეპარტამენტის 2023 წლის 4 ივლისის №21-17/54125 წერილი გადასახადის გადამხდელს გაეგზავნა შემოსავლების სამსახურის ავტორიზებულ ვებ-გვერდზე www.rs.ge, რომელსაც გაეცნო ელექტრონულად 2023 წლის 10 ივლისს.\nრამდენადაც მოთხოვნილი ინფორმაცია/დოკუმენტაცია შპს --------ის (ს/ნ -----------------------) მიერ არ იქნა წარმოდგენილი №21-17/54125 წერილით განსაზღვრულ ვადაში, აღნიშნულზე 2023 წლის 19 ივლისს შედგენილ იქნა №AA1489553 საგადასახადო სამართალდარღვევის ოქმი, რომლის თანახმადაც გადასახადის გადამხდელს საქართველოს საგადასახადო კოდექსის 279-ე მუხლის პირველი ნაწილის საფუძველზე სანქციის სახით განესაზღვრა ჯარიმა - 400 ლარის ოდენობით. ოქმს გადამხდელი გაეცნო 2023 წლის 1 აგვისტოს.\nშემოსავლების სამსახურის გადასახადების ადმინისტრირების საინფორმაციო სისტემის მონაცემების თანახმად, 2023 წლის 11 აგვისტოს მდგომარეობით შპს --------ს (ს/ნ -----------------------) ერიცხება აღიარებული საგადასახადო დავალიანება: გადასახადი 547305.81 ლარი, ჯარიმა 283658 ლარი, საურავი 316758.65 ლარი, ხოლო დამატებით დარიცხული თანხები, რომელიც არ არის აღიარებული, შეადგენს 400 ლარს. ამასთან, შპს --------ის (ს/ნ ------------------) მიერ ინფორმაცია 2023 წლის 11 აგვისტოს მდგომარეობით წარმოდგენილი არ არის.\n\n\nშემოსავლების სამსახურმა განიხილა აღნიშნული საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 70-ე მუხლის პირველი ნაწილის „ა“ ქვეპუნქტის თანახმად საგადასახადო ორგანოს უფლება აქვს, პირს მოსთხოვოს მისი სააღრიცხვო დოკუმენტაციის ან/და მის დაბეგვრასთან დაკავშირებული ინფორმაციის (მათ შორის, საქართველოს საერთაშორისო ხელშეკრულების საფუძველზე სხვა სახელმწიფოს კომპეტენტური (უფლებამოსილი) ორგანოს მიერ მოთხოვნილი ინფორმაციის) წარდგენა. ამავე მუხლის მე-5 ნაწილის თანახმად, ირი ვალდებულია მოთხოვნილი ინფორმაცია მითითებულ ვადაში, სწორად და სრულად წარუდგინოს საგადასახადო ორგანოს/აღსრულების ეროვნულ ბიუროს.\nსაქართველოს საგადასახადო კოდექსის 269-ე მუხლის პირველი ნაწილის თანახმად, საგადასახადო სამართალდარღვევად ითვლება პირის მართლსაწინააღმდეგო ქმედება (მოქმედება ან უმოქმედობა), რომლისთვისაც ამ კოდექსით გათვალისწინებულია პასუხისმგებლობა. საგადასახადო სამართალდარღვევისათვის პირს პასუხისმგებლობა შეიძლება დაეკისროს მხოლოდ ამ კოდექსით დადგენილი საფუძვლითა და წესით.\nსაქართველოს საგადასახადო კოდექსის 270-ე მუხლის პირველი ნაწილის თანახმად, საგადასახადო სანქცია არის პასუხისმგებლობის ზომა ჩადენილი საგადასახადო სამართალდარღვევისათვის. ამავე მუხლის მე-2 ნაწილის თანახმად, საგადასახადო სანქცია გამოიყენება გაფრთხილების, საურავის, ფულადი ჯარიმის, სამართალდარღვევის საქონლის ან/და სატრანსპორტო საშუალების უსასყიდლოდ ჩამორთმევის სახით, ამ კოდექსით გათვალისწინებულ შემთხვევებში.\nსაქართველოს საგადასახადო კოდექსის 279-ე მუხლის პირველი ნაწილის თანახმად, საგადასახადო ორგანოს მიერ ამ კოდექსით დადგენილი წესით მოთხოვნის შემთხვევაში სააღრიცხვო დოკუმენტაციის ან/და დაბეგვრასთან დაკავშირებული ინფორმაციის, აგრეთვე საგადასახადო ორგანოს ან აღსრულების ეროვნული ბიუროს მიერ მითითებულ ვადაში ქონების ნუსხის წარუდგენლობა იწვევს პირის დაჯარიმებას 400 ლარის ოდენობით.\nზემოაღნიშნული სამართლებრივი ნორმებისა და იმ გარემოების გათვალისწინებით, რომ გადამხდელის მხრიდან ადგილი ჰქონდა სადავო ოქმში აღნიშნული საგადასახადო სამართალდარღვევის ჩადენის ფაქტს, შემოსავლების სამსახურმა მიიჩნია, რომ შპს --------ის (ს/ნ -----------------------) საჩივარი დაუსაბუთებელია, ვალის მართვის დეპარტამენტის მიერ სადავო საგადასახადო სამართალდარღვევის ოქმი შედგენილია კანონმდებლობის შესაბამისად და არ არსებობს ოქმისა და მის საფუძველზე დაკისრებული ჯარიმის გაუქმების სამართლებრივი საფუძველი. \n\n\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ : \n\n\n\n\n1. შპს --------ის (ს/ნ -----------------------) საჩივარი არ დაკმაყოფილდეს;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან ქუთაისის საქალაქო სასამართლოში (მის: ქ. ქუთაისი, ვიქტორ კუპრაძის ქ. №11), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nდეკლარაციის/ინფორმაციის დაგვიანებით წარდგენისთვის/წარუდგენლობისთვის განსაზღვრული ჯარიმა\nსანქციები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n20\n\nდოკუმენტის დათვალიერება\n\ninfohub@rs.ge",
    "title": "Document bda9a8a0-2bcc-486c-b87f-eb32c58b3060"
  }
}