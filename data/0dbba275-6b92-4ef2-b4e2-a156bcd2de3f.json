{
  "id": "0dbba275-6b92-4ef2-b4e2-a156bcd2de3f",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 8981\n26 აპრილი 2023\nდოკუმენტის #:\n8981\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n25 აპრილი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nნაწილობრივ დაკმაყოფილდა\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nზედმეტად გადახდილი თანხის დაბრუნება, რეგისტრირებული საბაჟო დეკლარაციის გაუქმება\nჩამოტვირთვა\nგაზიარება\nბრძანება N 8981\n25.04.2023\n\n\n\n\n\n\n„----------“ (პ/ნ ----------) \n(ფაქტ. მის.: ----------; \nიურ. მის.: ----------) \n2023 წლის 16 თებერვლის საჩივრის \nნაწილობრივ დაკმაყოფილების თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 21 აპრილის სხდომაზე (ოქმი №43) განიხილა „----------“ (პ/ნ ----------) №79140/1/2023 საჩივარი, რომელიც ეხება საბაჟო დეპარტამენტის 2023 წლის 13 თებერვლის №21-10-20/11375 გადაწყვეტილებას და 2023 წლის 10 იანვრის №---------- საბაჟო დეკლარაცია - ფორმა 4-ით დარიცხულ დღგ-ს.\n\n\nმომჩივნის არგუმენტაცია: \nსაჩივრის ავტორი განმარტავს, რომ ebay.com-დან გამოიწერა 1000$-ის ღირებულების ფოტოაპარატი გადამზიდი კომპანია usa2Georgia-ს მეშვეობით. გადამზიდი კომპანიის ფილიალში, შემნახველი ყუთიდან აიღო ამანათი, რომელიც ადგილზევე გახსნა, usa2Georgia-ს თანამშრომლის თანდასწრებით, რა დროსაც ყუთი იყო ცარიელი. ვინაიდან, გადამზიდ კომპანიას არ აქვს შესაძლებლობა ამანათის გატანამდე შემოწმდეს საქონელი, ცარიელ ყუთში მოუწია იმპორტის გადასახდელის გადახდა. მომჩივანს არამართლზომიერად მიაჩნია ცარიელ ამანათზე გადასახადის დარიცხვა და მიუთითებს იმ გარემოებაზეც, რომ გადამზიდი კომპანიის ინფორმაციით, 990 გრამიანი ამანათის ნაცვლად 230 გრამიანი ამანათის ტრანსპორტირება მოახდინდა. 230 გრამი ცარიელი ყუთის წონაა, ფოტოაპარატის (რომელიც ყუთში არ იდო) წონა კი უნდა ყოფილიყო 660 გრამი. აღნიშნული ინფორმაცია მიაწოდა საქონლის მომწოდებელს, რომელმაც ფოტოაპარატში გადახდილი თანხა დაუბრუნა სრულად.\nაღნიშნულზე მითითებით ითხოვს №---------- საბაჟო დეკლარაცია - ფორმა 4-ით დარიცხული დღგ-ის თანხის დაბრუნებას.\n\n\nფაქტობრივი გარემოებები: \nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ 2023 წლის 10 იანვარს საფოსტო გადამზიდავის – სს „----------“ (ს/ნ ----------) მიერ განხორციელდა საქართველოს საბაჟო ტერიტორიაზე „----------“ (პ/ნ ----------) სახელზე №---------- საფოსტო გზავნილით შემოტანილი, ელექტრონული შესყიდვის გზით შეძენილი საქონლის (ფოტო აპარატი – 1 ერთეული) დეკლარირება (საბაჟო დეკლარაცია – ფორმა 4 – №---------- (10.01.2023)). \nაღნიშნული დეკლარაციისთვის გადასახადების ადმინისტრირების საინფორმაციო სისტემა „oracle“-ს მიერ განისაზღვრა „მწვანე დერეფანი“ და საქონლის გაშვება განხორციელდა დეკლარაციის და დოკუმენტების კამერალური შემოწმებისა და საქონლის დათვალიერების გარეშე.\n2023 წლის 2 თებერვალს დავით ჯიბუტმა №---------- განცხადებით მიმართა საბაჟო დეპარტამენტს და მოითხოვა №---------- საბაჟო დეკლარაციის გაუქმება, იმ საფუძვლით, რომ საფოსტო გზავნილის გახსნისას, ყუთი აღმოჩნდა ცარიელი და იქ არ იყო მის მიერ ელექტრონული შესყიდვის გზით შეძენლი საქონელი.\nვინაიდან, „----------“ მიერ განცხადებით წარმოდგენილი დოკუმენტები არ წარმოადგენდა საბაჟო დეკლარაციის გაუქმების საფუძველს, ამასთან ერთად, საფოსტო გზავნილს დატოვებული ჰქონდა საბაჟო კონტროლის ზონა, ზემოაღნიშნული განცხადების პასუხად, საბაჟო დეპარტამენტის 2023 წლის 13 თებერვლის №---------- წერილით „----------“ უარი ეთქვა მოთხოვნის დაკმაყოფილებაზე.\nმომჩივნის მიერ საჩივარში მითითებული ინფორმაციის (საფოსტო გზავნილის გახსნის შემდეგ ყუთი იყო ცარიელი) გადამოწმების მიზნით, საბაჟო დეპარტამენტმა შესაბამისი ინფორმაცია გამოითხოვა საფოსტო გადამზიდავი კომპანიიდან და სს „----------“ (ს/ნ ----------) 2023 წლის 29 მარტის №---------- წერილით საბაჟო დეპარტამენტს ეცნობა, რომ №---------- საფოსტო გზავნილის წონა შეადგენდა 0.23 კგ-ს და აღნიშნული საფოსტო გზავნილი იყო ნამდვილად ცარიელი და „----------“ (პ/ნ ----------) მითითებული საფოსტო გზავნილით არ მიუღია ელექტრონული შესყიდვის გზით შეძენილი საქონელი (ფოტო აპარატი – 1 ერთეული).\n\n\nშემოსავლების სამსახურმა მიიჩნია, რომ მომჩივნის მოთხოვნა უნდა დაკმაყოფილდეს ნაწილობრივ შემდეგ გარემოებათა გამო. \nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საბაჟო კოდექსის 91-ე მუხლის მე-4 ნაწილის „ა“ ქვეპუნქტი ადგენს, რომ საქონლის გაშვების შემდეგ საბაჟო დეკლარაცია შეიძლება ძალადაკარგულად გამოცხადდეს დეკლარანტის განცხადების საფუძველზე, თუ იგი წარადგენს მტკიცებულებებს, რომ გარკვეული გარემოებების დადგომის (მათ შორის, საქონლის განადგურების, დაზიანების ან გაფუჭების, ხელშეკრულების პირობების შეცვლის) გამო შეუძლებელია ამ საქონლის მიმართ განცხადებული საბაჟო პროცედურის გამოყენება.\nდადგენილია, რომ 2023 წლის 10 იანვარს საფოსტო გადამზიდავის – სს „----------“ (ს/ნ ----------) მიერ განხორციელდა საქართველოს საბაჟო ტერიტორიაზე „----------“ (პ/ნ ----------) სახელზე №---------- საფოსტო გზავნილით შემოტანილი, ელექტრონული შესყიდვის გზით შეძენილი საქონლის (ფოტო აპარატი – 1 ერთეული) დეკლარირება (საბაჟო დეკლარაცია – ფორმა 4 – №---------- (10.01.2023)).\nდადგენილია ასევე, რომ საბაჟო დეპარტამენტმა შესაბამისი ინფორმაცია გამოითხოვა საფოსტო გადამზიდავი კომპანიიდან და სს „----------“ (ს/ნ ----------) 2023 წლის 29 მარტის №---------- წერილით საბაჟო დეპარტამენტს ეცნობა, რომ №---------- საფოსტო გზავნილის წონა შეადგენდა 0,23 კგ-ს და აღნიშნული საფოსტო გზავნილი იყო ნამდვილად ცარიელი და „----------“ს (პ/ნ ----------) მითითებული საფოსტო გზავნილით არ მიუღია ელექტრონული შესყიდვის გზით შეძენილი საქონელი (ფოტო აპარატი – 1 ერთეული). \nამდენად, არ დასტურდება №---------- საფოსტო გზავნილით ელექტრონული შესყიდვის გზით შეძენილი საქონლის (ფოტო აპარატი – 1 ერთეული) ადრესატის მიერ მიღება.\n\n\nგადახდილი თანხის დაბრუნებასთან დაკავშირებით შემოსავლების სამსახური მიუთითებს, რომ საქართველოს საგადასახადო კოდექსის 63-ე მუხლის პირველი ნაწილით, თუ გადასახადის გადამხდელის მიერ გადახდილი გადასახადების ან/და სანქციების (მათ შორის, საბაჟო სანქციის) თანხა აღემატება დარიცხული გადასახადების ან/და სანქციების (მათ შორის, საბაჟო სანქციის) თანხას, საგადასახადო ორგანო გადასახადის გადამხდელის მოთხოვნის საფუძველზე, ამ მოთხოვნის წარდგენიდან არაუგვიანეს 1 თვისა უბრუნებს გადასახადის გადამხდელს ზედმეტად გადახდილ თანხას.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ ვინაიდან არ დასტურდება №---------- საფოსტო გზავნილის მიღება, ძალადაკარგულად უნა გამოცხადდეს 2023 წლის 10 იანვრის №---------- საბაჟო დეკლარაცია - ფორმა 4. საჩივარი დანარჩენ ნაწილში უსაფუძვლოა და არ უნდა დაკმაყოფილდეს.\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ :\n\n\n\n\n1. „----------“ (პ/ნ ----------) საჩივარი დაკმაყოფილდეს ნაწილობრივ; \n2. ძალადაკარგულად გამოცხადდეს 2023 წლის 10 იანვრის №---------- საბაჟო დეკლარაცია - ფორმა 4; \n3. დაევალოს საბაჟო დეპარტამენტს განახორციელოს შესაბამისი კორექტირება მომჩივნის პირადი აღრიცხვის ბარათზე; \n4. დანარჩენ ნაწილში საჩივარი არ დაკმაყოფილდეს; \n5. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n6\n\nდოკუმენტის დათვალიერება\n\ninfohub@rs.ge",
    "title": "Document 0dbba275-6b92-4ef2-b4e2-a156bcd2de3f"
  }
}