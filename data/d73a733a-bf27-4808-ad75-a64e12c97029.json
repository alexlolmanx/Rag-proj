{
  "id": "d73a733a-bf27-4808-ad75-a64e12c97029",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 13270\n10 ივნისი 2024\nდოკუმენტის #:\n13270\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n05 ივნისი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nსაგადასახადო გირავნობა/იპოთეკა, გადასახადის გადამხდელის ცრუმაგიერი პირი\nჩამოტვირთვა\nგაზიარება\nN 13270\n05 ივნისი 2024 \n\n\nბ რ ძ ა ნ ე ბ ა\n\n\n\n\nმოქ. ------- (პ/ნ -------, -------)\n(მის.: -------, -------)\n2024 წლის 14 მაისის საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2024 წლის 24 მაისის სხდომაზე (ოქმი №55) განიხილა მოქ. ------- (პ/ნ -------, -------) №79021/21-11 საჩივარი, რომლითაც გადამხდელი არ ეთანხმება შემოსავლების სამსახურის ვალის მართვის დეპარტამენტის 2024 წლის 19 აპრილის №21-17/31688 გადაწყვეტილებას.\n\n\nგადასახადის გადამხდელის პოზიცია: \nგადამხდელი საჩივარში განმარტავს, რომ 2024 წლის 15 აპრილს განცხადებით მიმართა შემოსავლების სამსახურს და მოითხოვა ------- სახელზე რეგისტრირებული უძრავი ქონების საგადასახადო გირავნობა/იპოთეკის ვალდებულებისაგან გათავისუფლება, რაზეც პასუხად მიიღო ვალის მართვის დეპარტამენტის სადავო წერილი. მისი განცხადების მიზანს წარმოადგენდა ის ფაქტობრივი გარემოება, რომ საგადასახადო გირავნობა/იპოთეკა გავრცელებული იქნა საქმისადმი არსებითი მნიშვნელობის მქონე ფაქტობრივი გარემოებების სათანადო გამოკვლევა/შეფასების გარეშე. აღნიშნულიდან გამომდინარე, არ ეთანხმება ვალის მართვის დეპარტამენტის სადავო გადაწყვეტილებას.\n\n\nფაქტობრივი გარემოებები: \nსაქმეზე არსებული მასალებითა და ვალის მართვის დეპარტამენტის მიერ მოწოდებული ინფორმაციით დგინდება, რომ ვალის მართვის დეპარტამენტმა 2022 წლის 15 ივლისს ------- საქალაქო სასამართლოს წარუდგინა შუამდგომლობა ------- (-------, -------) და ------- (პ/ნ ------, -------) შპს ------- (ს/ნ -------) ცრუმაგიერ პირებად მიჩნევის თაობაზე.\nსაქართველოს საგადასახადო კოდექსის 246-ე მუხლის მე-4 ნაწილის და 239-ე მუხლის საფუძველზე 2022 წლის 18 ივლისს ვალის მართვის დეპარტამენტის მიერ გამოიცა №ც-071 შეტყობინება ------- (-------, -------) ქონებაზე საგადასახადო გირავნობის/იპოთეკის უფლების წარმოშობის შესახებ.\n------- (-------, -------) მიერ 2024 წლის 15 აპრილს შემოსავლების სამსახურში წარმოდგენილი იქნა განცხადება (№-------) მის კუთვნილ ქონებებზე „საგადასახადო გირავნობა/იპოთეკის უფლების გაუქმების თაობაზე, რაზეც განმცხადებელს პასუხი (განემარტა გირავნობის/იპოთეკის გაუქმების საფუძვლები) ეცნობა ვალის მართვის დეპარტამენტის 2024 წლის 19 აპრილის №------- წერილით.\nაღნიშნული წერილი განმცხადებლის წარმომადგენელმა ჩაიბარა ფოსტით 2024 წლის 25 აპრილს.\n\n\nშემოსავლების სამსახურმა განიხილა აღნიშნული საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 238-ე მუხლის პირველი ნაწილის „ა“ ქვეპუნქტის თანახმად, საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად გადასახადის გადამხდელის ქონებაზე გაავრცელოს საგადასახადო გირავნობა/იპოთეკა.\nსაქართველოს საგადასახადო კოდექსის 239-ე მუხლის პირველი ნაწილის შესაბამისად, საგადასახადო გირავნობა/იპოთეკა არის სახელმწიფოს უფლება, საგადასახადო დავალიანების გადახდევინება უზრუნველყოს გადასახადის გადამხდელის, სხვა ვალდებული პირის ქონებიდან. ამავე მუხლის მე-2 ნაწილის თანახმად, საგადასახადო გირავნობის/იპოთეკის რეგისტრაციის უფლება წარმოიშობა საგადასახადო დავალიანების წარმოშობასთან ერთად და მარეგისტრირებელ ორგანოში რეგისტრაციის მომენტიდან და ვრცელდება საგადასახადო დავალიანების ფარგლებში, პირის საკუთრებაში არსებულ ან/და მის ბალანსზე რიცხულ ქონებაზე (გარდა ლიზინგით მიღებულისა), საგადასახადო დავალიანების წარმოქმნის შემდეგ შეძენილი ქონების ჩათვლით. საგადასახადო გირავნობის/იპოთეკის უფლების გამოყენება შესაძლებელია ამ კოდექსის 265-ე მუხლით გათვალისწინებულ შემთხვევაში.\nსაქართველოს საგადასახადო კოდექსის 246-ე მუხლის მე-4 ნაწილის თანახმად, საგადასახადო ორგანოს უფლება აქვს, პირის გადასახადის გადამხდელის ცრუმაგიერ პირად აღიარების შესახებ შუამდგომლობის სასამართლოსთვის წარდგენასთან ერთად ამ პირის ქონებაზე გაავრცელოს საგადასახადო გირავნობა/იპოთეკა გადასახადის გადამხდელის საგადასახადო დავალიანების ფარგლებში. თუ სასამართლო არ დააკმაყოფილებს პირის გადასახადის გადამხდელის ცრუმაგიერ პირად აღიარების შესახებ საგადასახადო ორგანოს შუამდგომლობას, საგადასახადო გირავნობა/იპოთეკა უქმდება.\nდადგენილია, რომ შპს ------- (ს/ნ -------) ცრუმაგიერ პირად ------- (პ/ნ -------, -------) მიჩნევის თაობაზე ბრძანების გამოცემის მოთხოვნით ვალის მართვის დეპარტამენტის მიერ 2022 წლის 15 ივლისს ------- საქალაქო სასამართლოს წარედგინა შუამდგომლობა. დადგენილია ასევე, რომ „საგადასახადო გირავნობა/იპოთეკის უფლების წარმოშობის შესახებ“ სადავო შეტყობინებების გამოცემის თარიღისათვის შპს ------- (ს/ნ -------) პირადი აღრიცხვის ბარათზე ერიცხებოდა და ერიცხება საგადასახადო დავალიანება. \nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ ვალის მართვის დეპარტამენტის მიერ სადავო ადმინისტრაციული აქტი გამოცემულია საგადასახადო კანონმდებლობის შესაბამისად და არ არსებობს გადასახადის გადამხდელის მოთხოვნის დაკმაყოფილების სამართლებრივი საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ : \n\n\n1. მოქ. ------- (პ/ნ -------, -------) საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან ქუთაისის საქალაქო სასამართლოში (მის.: ქ. ქუთაისი, ვიქტორ კუპრაძის ქ. №11), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაგადასახადო გირავნობა/იპოთეკა\nგადასახადის გადამხდელის ცრუმაგიერი პირი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n33\n\nდოკუმენტის დათვალიერება\n\ninfohub@rs.ge",
    "title": "Document d73a733a-bf27-4808-ad75-a64e12c97029"
  }
}