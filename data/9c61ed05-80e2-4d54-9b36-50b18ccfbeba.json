{
  "id": "9c61ed05-80e2-4d54-9b36-50b18ccfbeba",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №24499/2/2024\n07 თებერვალი 2025\nდოკუმენტის #:\n24499/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n06 თებერვალი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nგარდამავალი დებულებები\nჩამოტვირთვა\nგაზიარება\n №24499/2/2024\n06 თებერვალი 2025\n\n\nგ ა დ ა წ ყ ვ ე ტ ი ლ ე ბ ა  \n\n\n\n\nმომჩივანი:\"-------\" (ს/ნ \"-------\")\nმოპასუხე: მომსახურების დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,30.01.2025 წელს განიხილა და მიიღო გადაწყვეტილება \"-------\"-ის 20.12.2024 წელს რეგისტრირებულ საჩივარზე (რეგისტრაციის №24499/2/2024). \n\n\nდავის საგანი:\nუარი საგადასახადო დავალიანების ჩამოწერასა და პირადი აღრიცხვის ბარათის კორექტირებაზე.\n\n\nგასაჩივრებული გადაწყვეტილება:\n1. მომსახურების დეპარტამენტის 4.09.2024 წლის №21-11/66991 გადაწყვეტილება;\n2. შემოსავლების სამსახურის 12.09.2024 წლის № \"-------\" წერილი;\n3. შემოსავლების სამსახურის 1.10.2024 წლის №22590 ბრძანება.\n\n\nფაქტების აღწერა \nმომჩივანმა, 1.01.2021 წლამდე წარმოშობილი საგადასახადო დავალიანების ჩამოწერის მოთხოვნით, მიმართა შემოსავლების სამსახურის მომსახურების დეპარტამენტს.\nმომსახურების დეპარტამენტის 4.09.2024 წლის №-------- წერილით მომჩივანს უარი ეთქვა მოთხოვნის დაკმაყოფილებაზე იმ მიზეზით, რომ გადასახადის გადამხდელს 1.01.2021 წლის მდგომარეობით საგადასახადო დავალიანება არ ერიცხებოდა და დარიცხვა განხორციელდა 1.01.2021 წლის შემდეგომ.\nმომჩივანმა, ასევე მიმართა შემოსავლების სამსახურს განცხადებით, რომლითაც ითხოვდა სასამართლოში მიმდინარე დავის შეწყვეტის საფუძველზე პირადი აღრიცხვის ბარათზე კორექტირების განხორციელებას, შემოსავლების სამსახურის 12.09.2024 წლის №-------- წერილით, გადასახადის გადამხდელს 2.09.2024 წლის №-------- განცხადების პასუხად, ეცნობა, რომ გადასახადების ადმინისტრირების საინფორმაციო სისტემაში კანონმდებლობით დადგენილი წესით №3/8446-23 საქმისწარმოების შეწყვეტის დარეგისტრირების შედეგად, გადასახადის გადამხდელის პირადი აღრიცხვის ბარათზე განხორციელდა შესაბამისი პროცედურები.\nმომსახურების დეპარტამენტის 4.09.2024 წლის №--------- და შემოსავლების სამსახურის 12.09.2024 წლის №--------- წერილები გასაჩივრდა შემოსავლების სამსახურში, რომლის 1.10.2024 წლის №22590 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახურმა იხელმძღვანელა 302-ე მუხლის მე-6 ნაწილით, 309-ე მუხლის 37-ე ნაწილის „დ“ ქვეპუნქტით, შემოსავლების სამსახურის უფროსის 18.05.2016 №13446 ბრძანების „გადასახადის გადამხდელთა პირადი აღრიცხვის ბარათების წარმოების წესის შესახებ“ მე-4 პუნქტის მე-5 ნაწილით, 91 პუნქტის მე-3 ნაწილით და აღნიშნული სამართლებრივი ნორმებისა და ფაქტობრივი გარემოებების გათვალისწინებით, მიიჩნია, რომ სადავო ადმინისტრაციული აქტები გამოცემულია საგადასახადო კანონმდებლობის შესაბამისად და გადასახადის გადამხდელს უარი უნდა ეთქვას მოთხოვნის დაკმაყოფილებაზე.\n\n\nმომჩივნის არგუმენტაცია\n29.04.2021 წელს აუდიტის დეპარტამენტის მიერ ჩატარდა მისი საგადასახადო შემოწმება. შემოწმების შედეგად დაერიცხა 16 6390.28 ლარი. შემოწმება ჩატარებულია 1.01.2021 წლამდე პერიოდზე და ჯარიმების დარიცხვაც განხორციელდა ამ პერიოდზე.\nვინაიდან საგადასახადო შემოწმება ჩატარებულია 2021 წლის პირველ იანვრამდე პერიოდზე, გადასახადების და ჯარიმების დარიცხვა განხორციელდა 2021 წლის პირველ იანვრამდე პერიოდზე. ჯარიმები გამოყენებულია იმ დროს არსებული კანონის შესაბამისად. საურავი დარიცხულია დარღვევის გამოვლენის მომენტიდან.\nმომჩივნის განმარტებით, არ აქვს მნიშვნელობა თუ როდის აისახა ბარათზე დავალიანება და მიიჩნევს, რომ დაუსაბუთებლად ეთქვა უარი დავალიანების ჩამოწერაზე. დავალიანება წარმოიშობა იმ მომენტიდან, როდესაც გადამხდელმა არ გადაიხადა ის გადასახადი, რაც უნდა გადაეხადა ან არ შეასრულა თავისი ვალდებულება, როდესაც უნდა შეესრულებინა.\nითხოვს, მომსახურების დეპარტამენტის 4.09.2024 წლის №21-11/66991 გადაწყვეტილების, შემოსავლების სამსახურის 12.09.2024 წლის №\"-------\" წერილის და შემოსავლების სამსახურის 1.10.2024 წლის №22590 ბრძანების გაუქმებას და სახელმწიფოს წინაშე არსებული დავალიანების ჩამოწერას.\n\n\nდავების განხილვის საბჭო მხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 309-ე მუხლის 37-ე ნაწილის „დ“ ქვეპუნქტის თანახმად, ამ კოდექსის 252-ე მუხლის მოთხოვნათა გაუთვალისწინებლად, საქართველოს ფინანსთა მინისტრის მიერ დადგენილი წესით ჩამოწერას ექვემდებარება, ფიზიკური პირის აღიარებული, 2021 წლის 1 იანვრამდე წარმოშობილი და ჩამოწერის მომენტისთვის არსებული საგადასახადო დავალიანება და მასზე დარიცხული საურავი.\nშემოსავლების სამსახურის უფროსის „გადასახადის გადამხდელთა პირადი აღრიცხვის ბარათების წარმოების წესის შესახებ მეთოდური მითითების დამტკიცების თაობაზე“ 18.05.2016 წლის №13446 ბრძანების მე-4 მუხლის მე-5 პუნქტის თანახმად, დროებითი აღრიცხვის ბარათზე დამატებით დარიცხული საგადასახადო ვალდებულება/სანქცია გადასახადის გადამხდელის ძირითად ბარათზე აისახება მას შემდეგ, რაც გახდება აღიარებული საგადასახადო ვალდებულება, შესაბამისად ამ გარემოების დადგომის შემდეგ პირადი აღრიცხვის ძირითად ბარათზე საგადასახადო ვალდებულების თანხები აისახება შესაბამისი სავადოებით „ოპერაციის შინაარსში“, ამავე თანხით მცირდება დროებით ბარათზე აღრიცხული საგადასახადო ვალდებულება. \nამავე ბრძანების 91 მუხლის პირველი, მე-2 და მე-3 პუნქტების შესაბამისად:\n1. საქართველოს საგადასახადო კოდექსის 309-ე მუხლის 37-ე ნაწილის „დ“ ქვეპუნქტის თანახმად, ჩამოწერას ექვემდებარება ფიზიკური პირის აღიარებული, 2021 წლის 1 იანვრამდე წარმოშობილი და ჩამოწერის მომენტისთვის არსებული, საგადასახადო დავალიანება და მასზე დარიცხული საურავი.\n2. ამ მუხლის პირველი პუნქტის მიხედვით, დავალიანების ჩამოწერის საკითხის შესწავლას ექვემდებარება ყველა ფიზიკური პირი (მათ შორის, მეწარმე ფიზიკური პირი), რომელსაც ერიცხება აღიარებული, 2021 წლის 1 იანვრამდე წარმოშობილი და ჩამოწერის მომენტისთვის არსებული, აღიარებული საგადასახადო დავალიანება და მასზე დარიცხული საურავი. \n3. საქართველოს საგადასახადო კოდექსის 309-ე მუხლის 37-ე ნაწილის „დ“ ქვეპუნქტის შესაბამისად, გადასახადის გადამხდელის პირადი აღრიცხვის ბარათზე 2021 წლის 1 იანვრის შემდეგ ასახული ოპერაციები (გარდა 2021 წლის 1 იანვრამდე წარმოშობილი საგადასახადო დავალიანების დროებითი ბარათიდან ძირითად ბარათზე გადატანის ოპერაციებისა), რომლებიც აღნიშნულ საანგარიშო პერიოდზე წარმოშობს საგადასახადო დავალიანებას, არ განიხილება 2021 წლის 1 იანვრამდე წარმოშობილ დავალიანებად და არ ექვემდებარება ჩამოწერას.\nსაქმეში წარმოდგენილი მომსახურების დეპარტამენტის 24.12.2024 წლის №\"-------\" წერილიდან ირკვევა, რომ მომჩივანს 01.01.2021 წლის მდგომარეობით საგადასახადო დავალიანება არ ერიცხება. ზედმეტად გადახდილი თანხა შეადგენს 31,08 ლარს. საგადასახადო შემოწმების აქტით დარიცხულია 1.01.2021 წლის შემდეგ და სრულად ითვლება 1.01.2021 წლის შემდეგ წარმოშობილად მიუხედავად დარიცხვის სავადო თარიღებისა. შესაბამისად, აღიარების შემთხვევაში არ დაექვემდებარა ჩამოწერას. გადასახადის გადამხდელთან ჩატარებულია საგადასახადო შემოწმება 01.01.2018-25.01.2021 წლების საანგარიშო პერიოდზე. აუდიტის დეპარტამენტის 14.05.2021 წლის №002-132 საგადასახადო მოთხოვნით (კორექტირებული 10.02.2023 წლის №002-16) დარიცხული თანხები აღიარებულია 04.09.2024 წელს. 29.09.2024 წლის მდგომარეობით ერიცხებოდა აღიარებული დავალიანება სულ 171 222 ლარი, მათ შორის გადასახადი 82 308.20 ლარი ჯარიმა 32 658.00 ლარი, საურავი 56 255.80 ლარი.\nსაქმეში წარმოდგენილი მომსახურების დეპარტამენტის 24.12.2024 წლის №\"-------\" წერილიდან ირკვევა, რომ მომჩივანს 01.01.2021 წლის მდგომარეობით საგადასახადო დავალიანება არ ერიცხება. ზედმეტად გადახდილი თანხა შეადგენს 31,08 ლარს. საგადასახადო შემოწმების აქტით დარიცხულია 1.01.2021 წლის შემდეგ და სრულად ითვლება 1.01.2021 წლის შემდეგ წარმოშობილად მიუხედავად დარიცხვის სავადო თარიღებისა. შესაბამისად, აღიარების შემთხვევაში არ დაექვემდებარა ჩამოწერას. გადასახადის გადამხდელთან ჩატარებულია საგადასახადო შემოწმება 01.01.2018-25.01.2021 წლების საანგარიშო პერიოდზე. აუდიტის დეპარტამენტის 14.05.2021 წლის №002-132 საგადასახადო მოთხოვნით (კორექტირებული 10.02.2023 წლის №002-16) დარიცხული თანხები აღიარებულია 04.09.2024 წელს. 29.09.2024 წლის მდგომარეობით ერიცხებოდა აღიარებული დავალიანება სულ 171 222 ლარი, მათ შორის გადასახადი 82 308.20 ლარი ჯარიმა 32 658.00 ლარი, საურავი 56 255.80 ლარი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nდავალიანების ჩამოწერა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n56\n\nდოკუმენტის დათვალიერება\n\ninfohub@rs.ge",
    "title": "Document 9c61ed05-80e2-4d54-9b36-50b18ccfbeba"
  }
}