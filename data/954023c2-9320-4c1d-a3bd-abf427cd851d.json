{
  "id": "954023c2-9320-4c1d-a3bd-abf427cd851d",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილბა №25892/2/2025\n19 ნოემბერი 2025\nდოკუმენტის #:\n25892/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n17 ნოემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n2 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№25892/2/2025 \n17 ნოემბერი 2025\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს -----ი (ს/ნ ---------------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 7.11.2025 წელს განიხილა და მიიღო გადაწყვეტილება შპს ---ის 24.09.2025 წელს რეგისტრირებულ საჩივარზე (რეგისტრაციის №25892/2/2025).\n\n\nდავის საგანი: \nშემოსავლების სამსახურის 16.05.2025 წლის №9932 ბრძანების აღსრულების შედეგები.\n\n\nგასაჩივრებული გადაწყვეტილება: \n1. აუდიტის დეპარტამენტის 11.07.2025 წლის №028-10 კორექტირებული საგადასახადო მოთხოვნა;\n2. შემოსავლების სამსახური 3.09.2025 წლის №19430 ბრძანება. \n\n\nდარიცხული თანხა: 190 120.05 ლარი. \nმათ შორის:\nგადასახადი - 110 538.32\nდღგ - 25 921. 58\nმოგების გადასახადი - 25 068. 74\nსაშემოსავლო გადასახადი - 58 405\nქონების გადასახადი - 1 143\nჯარიმა - 55 427.21\nსაურავი - 24 154.52 \n\n\nფაქტების აღწერა \nგადასახადის გადამხდელის საქმიანობაა ადგილობრივი სატვირთო გადაზიდვები. კომპანიას საკუთრებაში აქვს ავტოსატრანსპორტო საშუალებები. \nაუდიტის დეპარტამენტის 2025 წლის 7 თებერვლის №2003 ბრძანების საფუძველზე ჩატარდა კომპანიის საქმიანობის 2022 წლის პირველი იანვრიდან 2025 წლის პირველ იანვრამდე საანგარიშო პერიოდის კამერალური საგადასახადო შემოწმება. შემოწმების შედეგები აისახა 2025 წლის 27 მარტის საგადასახადო შემოწმების აქტში, საიდანაც სადავო დარიცხვასთან დაკავშირებით ირკვევა შემდეგი გარემოებები:\nგადასახადის გადამხდელს საგადასახადო ორგანოსთვის არ წარუდგენია საბუღალტრო აღრიცხვის მონაცემები და ვერ დადასტურდა მასთან ისეთი სააღრიცხვო დოკუმენტაციის არსებობა, სადაც დეტალურად იქნებოდა გაწერილი მათ შორის ეკონომიკურ საქმიანობაში გამოყენებული საწვავის ხარჯვა. ასევე, არ არის წარდგენილი კომპანიის სახელზე რიცხული ავტომანქანების ტექნიკური პასპორტები/მახასიათებლები, გადასახადის გადამხდელის მიერ წარდგენილი მონაცემებით გაირკვა სასაქონლო ზედნადებებში მითითებული, ტრანსპორტირების დაწყებისა და დასრულების ადგილებს შორის გავლილი გზის სიგრძე კმ-ში, ასევე, საწყის ადგილამდე ცარიელი კონტეინერით გავლილი მანძილის რაოდენობა კმ-ში.\nკომპანიის სახელზე რიცხული ავტომანქანების ოფიციალური ტექნიკური მახასიათებლების, კერძოდ: მანქანის საწვავის ხარჯვის ნორმის შესახებ ინფორმაციის (29 ლ, 40ლ, 45 ლ - 100 კმ-ზე), გზის სირთულის, ტვირთის მოცულობის, საშუალო წვის ნორმაზე მოქმედი სხვა მახასიათებლების და სხვა მონაცემების ურთიერთშეჯერების საფუძველზე დადგინდა ეკონომიკურ საქმიანობაში გამოყენებული საწვავის რაოდენობა და ღირებულება.\nსაწვავის შეძენაზე გაწეული სხვა ხარჯები, რომლის ეკონომიკურ საქმიანობაში გამოყენება არ დასტურდება, დაიბეგრა მოგების გადასახადით. გარდა ამისა, შემცირდა ნავთობპროდუქტების სპეციალური საგადასახადო ანგარიშ-ფაქტურებით მიღებული დღგ-ის ჩათვლები. გადასახადის გადამხდელს დაერიცხა მოგების გადასახადი, დღგ და დაეკისრა საგადასახადო კოდექსის 275-ე მუხლით გათვალისწინებული ჯარიმა.\nშემოწმების აქტის საფუძველზე გამოიცა აუდიტის დეპარტამენტის 2025 წლის 31 მარტის №6032 ბრძანება და ამავე თარიღის №028-4 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 16.05.2025 წლის №9932 ბრძანებით საჩივარი დაკმაყოფილდა ნაწილობრივ, საწვავის ხარჯის ეკონომიკურ საქმიანობასთან დაუკავშირებელ ხარჯად განხილვის, აღნიშნული საფუძვლით მოგების გადასახადის დარიცხვის და ჩათვლილი დღგ-ის თანხის გაუქმების ნაწილში, საგადასახადო ვალდებულებების დაზუსტების მიზნით, დაევალა აუდიტის დეპარტამენტს საწვავის ხარჯი განსაზღვროს ანალოგიური საქმიანობის განმახორციელებელი პირის აუდირებული მონაცემების მიხედვით და სათანადო საფუძვლების არსებობის შემთხვევაში, განახორციელოს საგადასახადო ვალდებულებების კორექტირება. დანარჩენ ნაწილში საჩივარი არ დაკმაყოფილდა.\nშემოსავლების სამსახურის 16.05.2025 წლის №9932 ბრძანების აღსრულების შედეგებზე განხორციელდა საგადასახადო ვალდებულებების გადაანგარიშება, გამოიცა აუდიტის დეპარტამენტის 11.07.2025 წლის №028-10 კორექტირებული საგადასახადო მოთხოვნა.\nხსენებული აქტი გასაჩივრდა შემოსავლების სამსახურში. შემოსავლების სამსახურის 3.09.2025 წლის №19430 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 304-ე მუხლზე და დადგენილ გარემოებაზე, რომ საგადასახადო ვალდებულებების გადაანგარიშება განხორციელდა, (საწვავის მოხმარების ნორმები განისაზღვრა) სატვირთო გადაზიდვების სფეროში მოქმედი კომპანიების აუდირებული მონაცემების საფუძველზე. გათვალისწინებული იქნა საწვავის მოხმარება როგორც დატვირთულ, ასევე, ცარიელ მდგომარეობაში 100 კმ-ის მანძილზე. შედეგად, აღნიშნული მონაცემების გათვალისწინებით, შემცირდა საგადასახადო ვალდებულებები.\nშემოსავლების სამსახური მიუთითებს, რომ გადასახადის გადამხდელს სადავო გარემოებად მითითებული აქვს ისეთი ფაქტობრივი გარემოება, რაც შემოსავლების სამსახურის 2025 წლის 16 მაისის №9932 ბრძანებით არ დაკმაყოფილდა, შესაბამისად, არ ყოფილა დავალებული შესასრულებლად აუდიტის დეპარტამენტისთვის.\nშემოსავლების სამსახური მიუთითებს, რომ გადასახადის გადამხდელს სადავო გარემოებად მითითებული აქვს ისეთი ფაქტობრივი გარემოება, რაც შემოსავლების სამსახურის 2025 წლის 16 მაისის №9932 ბრძანებით არ დაკმაყოფილდა, შესაბამისად, არ ყოფილა დავალებული შესასრულებლად აუდიტის დეპარტამენტისთვის.\n\n\nმომჩივნის არგუმენტაცია\nარცოდნის გამო გადასახადი არ გადაიხადა. არც ბუღალტერს უთქვამს გადასახადის შესახებ. ითხოვს დაკისრებული სანქციის და გადასახადის გაუქმებას.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nშემოსავლების სამსახურის 16.05.2025 წლის №9932 ბრძანებით საჩივარი დაკმაყოფილდა ნაწილობრივ, საწვავის ხარჯის ეკონომიკურ საქმიანობასთან დაუკავშირებელ ხარჯად განხილვის, აღნიშნული საფუძვლით მოგების გადასახადის დარიცხვის და ჩათვლილი დღგ-ის თანხის გაუქმების ნაწილში, საგადასახადო ვალდებულებების დაზუსტების მიზნით, დაევალა აუდიტის დეპარტამენტს საწვავის ხარჯი განსაზღვროს ანალოგიური საქმიანობის განმახორციელებელი პირის აუდირებული მონაცემების მიხედვით და აღნიშნულის გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო ვალდებულებები.\nშემოსავლების სამსახურის 16.05.2025 წლის №9932 ბრძანების აღსრულების შედეგებზე გამოიცა აუდიტის დეპარტამენტის 8.07.2025 წლის დასკვნა, საგადასახადო შემოწმების შედეგების გადაანგარიშების თაობაზე, სადაც მითითებულია, რომ აუდიტის დეპარტამენტმა საწვავის მოხმარების ნორმები განსაზღვრა სატვირთო გადაზიდვების სფეროში მოქმედი კომპანიების აუდირებული მონაცემების საფუძველზე. გათვალისწინებული იქნა საწვავის მოხმარება, როგორც დატვირთულ, ასევე ცარიელ მდგომარეობაში 100 კმ. მანძილზე. ამდენად, მომჩივანს შეუმცირდა სულ 17 148.99 ლარი, მათ შორის: გადასახადი 11 597.2 ლარი და ჯარიმა 5 551.79 ლარის ოდენობით. \nგადასახადის გადამხდელი არ უთითებს თუ რა ნაწილში არ განხორციელდა შემოსავლების სამსახურის გადაწყვეტილების აღსრულება და ითხოვს სანქციების და გადასახადის გაუქმებას, თუმცა საბჭო ვერ იმსჯელებს აღნიშნულ საკითხზე, ვინაიდან განსახილველ შემთხვევაში სადავოა (გასაჩივრებულია) შემოსავლების სამსახურის 16.05.2025 წლის №9932 ბრძანების აღსრულების საკითხი, რამდენად სწორად და სრულად აღსრულდა აღნიშნული გადაწყვეტილება აუდიტის დეპარტამენტის მიერ. შესაბამისად, საბჭო ვერ გასცდება აღნიშნულ ფარგლებს. \nსადავო საქმეზე არსებული მასალების შესწავლის/შეფასების და იმ გარემოების გათვალისწინებით, რომ განხორციელდა საგადასახადო ვალდებულებების კორექტირება, საბჭო მიიჩნევს, რომ აუდიტის დეპარტამენტის მიერ შემოსავლების სამსახურის 16.05.2025 წლის №9932 ბრძანება აღსრულებულია ამავე ბრძანებით მიღებული გადაწყვეტილების შესაბამისად, არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n5\n\nდოკუმენტის დათვალიერება\n\ninfohub@rs.ge",
    "title": "Document 954023c2-9320-4c1d-a3bd-abf427cd851d"
  }
}