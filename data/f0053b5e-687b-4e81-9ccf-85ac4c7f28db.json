{
  "id": "f0053b5e-687b-4e81-9ccf-85ac4c7f28db",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 16844\n31 ივლისი 2024\nდოკუმენტის #:\n16844\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n17 ივლისი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nN 16844\n17 ივლისი 2024\n\n\nბრძანება \n\n\n\n\nი/მ \"-------\" (ს/ნ \"-------\")\n(მის.: \"-------\")\n2024 წლის 11 ივლისის საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2024 წლის 16 ივლისს გამართულ სხდომაზე (ოქმი №77) განიხილა ი/მ \"-------\" -ს (ს/ნ \"-------\") №90666/1/2024 საჩივარი, შემოსავლების სამსახურის აუდიტის დეპარტამენტის 2024 წლის 25 ივნისის №006-334 კორექტირებულ საგადასახადო მოთხოვნასთან დაკავშირებით.\n\n\n\n\nგადასახადის გადამხდელის პოზიცია:\nგადასახადის გადამხდელი არ ეთანხმება შემოსავლების სამსახურის ბრძანების აღსრულების შედეგებს, კერძოდ, შემოწმებით განსაზღვრული ბუნებრივი რესურსებით სარგებლობისათვის მოსაკრებლის ოდენობას. აცხადებს, რომ სსიპ მინერალური რესურსების ეროვნული სააგენტოდან გადმოგზავნილი მიღება-ჩაბარების აქტებით (გადასახადის გადამხდელსა და იმ დროინდელ გარემოს დაცვის სააგენტოს შორის) ნათლად ჩანს, რომ N 100513 ლიცენზიის ფარგლებში დადგენილი სასარგებლო წიაღისეულის თითქმის სრული ოდენობა (19 900 მ 3 ) მოპოვებულ იქნა 2012-2013 წლებში და ამ ლიცენზიით გამოყოფილი ოდენობიდან (20 000 მ 3 ), 2013 წლიდან ამ ლიცენზიის ვადის გასვლამდე, 2019 წლის პირველ ივნისამდე, დარჩენილი იყო მხოლოდ 100 მ 3 . მიიჩნევს, რომ შემმოწმებელს მოსაკრებელი უნდა დაერიცხა მხოლოდ 100 მ 3 -ზე და არა ყოველწლიური დადგენილი გეგმის მიხედვით 2018-2019 წლებზე.\n\n\nფაქტობრივი გარემოებები:\nშემოსავლების სამსახურის 2023 წლის 28 დეკემბრის №33426 ბრძანებით ი/მ \"-------\"-ს (ს/ნ \"-------\") საჩივარი დაკმაყოფილდა ნაწილობრივ, კერძოდ: \n„1. ი/მ \"-------\"-ს(ს/ნ \"-------\") საჩივრები დაკმაყოფილდეს ნაწილობრივ;\n2. №1001139 ლიცენზიის გასხვისებასთან დაკავშირებით:\nა) გადასახადის გადამხდელს მიეცეს წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nბ) ამ ბრძანების სარეზოლუციო ნაწილის მე-2 პუნქტის „ა“ ქვეპუნქტით განსაზღვრულ ვადაში მტკიცებულებების წარმოდგენის შემთხვევაში, დაევალოს აუდიტის დეპარტამენტს შეისწავლოს წარდგენილი მასალები და ლიცენზიის გასხვისების და ფაქტობრივად მოპოვებული რესურსების მიხედვით ახალი ათვისების გეგმის დამტკიცების შემთხვევაში, გასხვისებამდე პერიოდზე ბუნებრივი რესურსებით სარგებლობისათვის დარიცხული მოსაკრებელი დაუქვემდებაროს შემცირებას ფაქტობრივად მოპოვებული რესურსების გათვალისწინებით;\n3. №100513 და №1001139 ლიცენზიებით გათვალისწინებული სასარგებლო წიაღისეულით სარგებლობისათვის მოსაკრებლის განაკვეთთან დაკავშირებით, დაევალოს აუდიტის დეპარტამენტს გადასახადის გადამხდელის არგუმენტების გათვალისწინებით, დამატებით ყოველმხრივ შეისწავლოს სადავო საკითხი, მათ შორის, გადასახადის გადამხდელის საკუთრებაში არსებული ლიცენზიებით (№100513 და №1001139) გათვალისწინებული სასარგებლო წიაღისეულით სარგებლობისათვის მოსაკრებლის განაკვეთის დადგენის მიზნით გამოითხოვოს ინფორმაცია საქართველოს გარემოსა და ბუნებრივი რესურსების დაცვის სამინისტროს სსიპ გარემოს ეროვნული სააგენტოსგან და შესწავლის შედეგების გათვალისწინებით, სათანადო საფუძვლების არსებობის შემთხვევაში განახორციელოს შემოწმებით განსაზღვრული ვალდებულებების შესაბამისი კორექტირება (შემცირება); \n4. დანარჩენ ნაწილში საჩივრები არ დაკმაყოფილდეს;“ შემოსავლების სამსახურის 2023 წლის 28 დეკემბრის №33426 ბრძანების აღსრულების მიზნით, აუდიტის დეპარტამენტმა გამოსცა 2024 წლის 29 მაისის დასკვნა საგადასახადო შემოწმების შედეგების გადაანგარიშებაზე, რომლითაც შემცირებას დაექვემდებარა სულ 28 913 ლარი, მათ შორის, გადასახადი 19 775 ლარი, ჯარიმა 9 138 ლარი. აღნიშნულზე გადასახადის გადამხდელს წარედგინა 2024 წლის 25 ივნისის №006-334 კორექტირებული საგადასახადო მოთხოვნა. \n\n\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი: \nშემოსავლების სამსახურის გადაწყვეტილების აღსრულების მიზნით, აუდიტის დეპარტამენტის მიერ გამოთხოვილ იქნა სსიპ მინერალური რესურსების ეროვნული სააგენტოდან ინფორმაცია/დოკუმენტაცია ი/მ \"-------\"-ს სახელზე რიცხული ბუნებრივი რესურსების მოპოვების №1001139 და №100513 ლიცენზიებთან დაკავშირებით. მიღებული ინფორმაცია/დოკუმენტაციისა და გადასახადის გადამხდელის მიერ დამატებით წარმოდგენილი არგუმენტაციის გათვალისწინებით, მოსაკრებლის განაკვეთი განისაზღვრა 0.7 ლარით ბუნებრივი რესურსის 1 მ 3 ოდენობაზე. ამასთან, დგინდება, რომ №1001139 ლიცენზიის ფარგლებში გადასახადის გადამხდელს შესამოწმებელ პერიოდში მოპოვებული აქვს მხოლოდ 5 025 მ3 მოცულობის საშენი მასალა, ხოლო სასარგებლო წიაღისეულის მოპოვების №100513 ლიცენზიით გათვალისწინებული ათვისების გეგმით, 2018 წელს მოსაპოვებელი რესურსის ოდენობა შეადგენს 2 156,25 მ 3 -ს, ხოლო 2019 წლის პირველი ივნისის ჩათვლით პერიოდზე მოსაპოვებელი რესურსის ოდენობა შეადგენს 2 156,25 მ 3-ს. ყოველივე აღნიშნულის გათვალისწინებით განხორციელდა საგადასახადო შემოწმების აქტის საფუძველზე დარიცხული თანხების კორექტირება (შემცირება).\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის მიხედვით, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. აღნიშნულ საკითხს იხილავს ის ორგანო, რომლის მიერ მიღებული გადაწყვეტილების მიხედვითაც იქნა გამოცემული გასაჩივრებული გადაწყვეტილება/საგადასახადო მოთხოვნა.\nშემოსავლების სამსახური მიუთითებს აუდიტის დეპარტამენტის დასკვნაზე, რომლის მიხედვით, შემოსავლების სამსახურის გადაწყვეტილების აღსრულების მიზნით, გამოთხოვილ იქნა სსიპ მინერალური რესურსების ეროვნული სააგენტოდან ინფორმაცია/დოკუმენტაცია ი/მ \"-------\"-ს სახელზე რიცხული ბუნებრივი რესურსების მოპოვების №1001139 და №100513 ლიცენზიებთან დაკავშირებით. მიღებული ინფორმაცია/დოკუმენტაციისა და გადასახადის გადამხდელის მიერ დამატებით წარმოდგენილი არგუმენტაციის გათვალისწინებით, მოსაკრებლის განაკვეთი განისაზღვრა 0.7 ლარით ბუნებრივი რესურსის 1 მ 3 ოდენობაზე. ამასთან, დგინდება, რომ №1001139 ლიცენზიის ფარგლებში გადასახადის გადამხდელს შესამოწმებელ პერიოდში მოპოვებული აქვს მხოლოდ 5 025 მ 3 მოცულობის საშენი მასალა, ხოლო სასარგებლო წიაღისეულის მოპოვების №100513 ლიცენზიით გათვალისწინებული ათვისების გეგმით, 2018 წელს მოსაპოვებელი რესურსის ოდენობა შეადგენს 2 156,25 მ 3 -ს, ხოლო 2019 წლის პირველი ივნისის ჩათვლით პერიოდზე მოსაპოვებელი რესურსის ოდენობა შეადგენს 2 156,25 მ 3 -ს. ყოველივე აღნიშნულის გათვალისწინებით განხორციელდა საგადასახადო შემოწმების აქტის საფუძველზე დარიცხული თანხების კორექტირება (შემცირება).\nრაც შეეხება მომჩივნის არგუმენტს, რომ N100513 ლიცენზიის ფარგლებში დადგენილი სასარგებლო წიაღისეულის თითქმის სრული ოდენობა (19 900 მ 3 ) მოპოვებულ იქნა 2012-2013 წლებში, კერძოდ, შესამოწმებელ პერიოდამდე და გეგმის მიხედვით არ უნდა მოხდეს თანხების დარიცხვა, შემოსავლების სამსახური მიუთითებს, რომ აღნიშნული სადავო გარემოება შემოსავლების სამსახურის გადაწყვეტილებით არ დაკმაყოფილდა და შესაბამისად არ ყოფილა დავალებული შესასრულებლად აუდიტის დეპარტამენტისთვის. \nსაქმეზე არსებული მტკიცებულებების, აუდიტის დეპარტამენტის მიერ შედგენილი დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\n ვ ბ რ ძ ა ნ ე ბ : \n\n\n1. ი/მ \"-------\"-ს (ს/ნ \"-------\") საჩივარი არ დაკმაყოფილდეს;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n36\n\nდოკუმენტის დათვალიერება\n\ninfohub@rs.ge",
    "title": "Document f0053b5e-687b-4e81-9ccf-85ac4c7f28db"
  }
}