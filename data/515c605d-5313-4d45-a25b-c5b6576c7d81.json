{
  "id": "515c605d-5313-4d45-a25b-c5b6576c7d81",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №93585/1/2025\n07 მარტი 2025\nდოკუმენტის #:\n93585/1/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n05 მარტი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, გაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის, უსასყიდლოდ საქონლის მიწოდება/მომსახურების გაწევა ან/და ფულადი სახსრების გადაცემა, დაბეგვრის დრო საქონლის მიწოდებისას/მომსახურების გაწევისას, დასაბეგრი თანხა საქონლის მიწოდებისას/მომსახურების გაწევისას, დღგ-ით დასაბეგრი ოპერაციები, დღგ-ით დასაბეგრი პირი\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\n№93585/1/2025\n05 მარტი 2025\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „--------ს“ (ს/ნ -------------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 30.01.2025 წელს განიხილა და მიიღო გადაწყვეტილება შპს ----ის 3.01.2025 წელს რეგისტრირებულ საჩივარზე (რეგისტრაციის №93585/1/2025).\n\n\nდავის საგანი: \nსაქართველოს ფინანსთა სამინისტროსთან არსებული დავების განხილვის საბჭოს 28.11.2024 წლის №24236/2/2024 გადაწყვეტილების აღსრულების შედეგები.\n\n\nგასაჩივრებული გადაწყვეტილება: აუდიტის დეპარტამენტის 30.12.2024 წლის №041-74 საგადასახდო მოთხოვნა.\n\n\nდარიცხული თანხა: 454 050,35 ლარი. \nმათ შორის:\nგადასახადი - 244 613 დღგ - 167 800\nმოგების გადასახადი - 74 016\nსაშემოსავლო გადასახადი - 2 797\nჯარიმა - 118 772\nსაურავი - 90 665,35\n\n\nფაქტების აღწერა/დარიცხვის საფუძვლები \nგადასახადის გადამხდელის საქმიანობაა სამეურნეო საქონლით ვაჭრობა ----- ბაზრობის ტერიტორიაზე. გადამხდელს უფიქსირდება, როგორც ადგილობრივი შეძენები, ისე იმპორტი ------დან და ------დან.\nაუდიტის დეპარტამენტის 12.09.2024 წლის შემოწმების აქტით შემოწმებულია მომჩივნის საქმიანობის 6.01.2021 წლიდან 1.04.2024 წლამდე, ხოლო სმფ-ების ინვენტარიზაციის მიზნებისთვის 16.04.2024 წლის ჩათვლით პერიოდები. შემოწმების აქტის საფუძველზე გამოიცა აუდიტის დეპარტამენტის 17.09.2024 წლის №041-47 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 1.11.2024 წლის №23322 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. საბჭოს 28.11.2024 წლის №24236/2/2024 გადაწყვეტილებით საჩივარი დაკმაყოფილდა ნაწილობრივ:\n- ნაწილობრივ გაუქმდა შემოსავლების სამსახურის 1.11.2024 წლის №23322 ბრძანება;\n- არარეზიდენტ მომწოდებლებზე ავანსად გადარიცხული თანხის უპროცენტო სესხად განხილვის ნაწილში, გადასახადის გადამხდელს მიეცა წინადადება ამ გადაწყვეტილების ჩაბარებიდან 15 კალენდარული დღის ვადაში, აუდიტის დეპარტამენტისთვის წარედგინა მისი არგუმენტაციის დამადასტურებელი დოკუმენტური მტკიცებულებები;\n- აუდიტის დეპარტამენტს დაევალა, წარდგენილი მტკიცებულებების მომჩივნის მონაწილეობით შესწავლა და სათანადო საფუძვლების არსებობის შემთხვევაში, მომჩივნის საგადასახადო ვალდებულებების კორექტირება (შემცირება) და შედეგების ასახვა გადასახადის გადამხდელის პირადი აღრიცხვის ბარათზე;\n- დანარჩენ ნაწილში საჩივარი არ დაკმაყოფილდა.\nაუდიტის დეპარტამენტის 26.12.2024 წლის დასკვნიდან დგინდება, რომ საბჭოს 28.11.2024 წლის №24236/2/2024 გადაწყვეტილების აღსრულების მიზნით შესწავლილ იქნა გადასახადის გადამხდელის მიერ დადგენილ ვადაში წარდგენილი მტკიცებულებები, მ.შ. შემოწმების მიღმა პერიოდში (2024 წლის ოქტომბერში) --------დან განხორციელებული იმპორტის მასალები და საბანკო ანგარიშებიდან ამონაწერები. შედეგად, გადასახადის გადამხდელს შემოწმების აქტის საფუძველზე დარიცხული მოგების გადასახადი შეუმცირდა 92 052 ლარით. მ.შ. გადასახადი 61 364 ლარით, ხოლო ჯარიმა 30 688 ლარით.\nაუდიტის დეპარტამენტის დასკვნის საფუძველზე, გადასახადის გადამხდელს წარედგინა აუდიტის დეპარტამენტის 30.12.2024 წლის №041-74 კორექტირებული საგადასახდო მოთხოვნა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nმომჩივნის არგუმენტაცია\nსაქონლის ძირითადი ნაწილის შეძენას ახორციელებს -----ში, იმპორტის გზით შემოაქვს საქართველოში, ხოლო შემდეგ ახდენს მის რეალიზაციას საქართველოს ტერიტორიაზე. 2021 წლიდან სხვადასხვა დასახელების საქონლის ყიდულობს -----ში. ძირითადი მომწოდებელს წარმოადგენს LTD------- ---- (11 786 509 ლარის იმპორტი), რომელთანაც გადარიცხული ავანსის თანხა 554 539 ლარი და  LTD------ ----- (493 833 ლარის იმპორტი) რომელთანაც გადარიცხული ავანსის თანხა 76 810 ლარი, ორივე კომპანიის შემთხვევაში გადარიცხული ავანსის თანხა ჩაითვალა გაცემულ სესხად და დაიბეგრა მოგების გადასახადით. კომპანიას გადარიცხული ავანსის თანხებთან დაკავშირებით გააჩნია შედარების აქტები. ასევე, დღეის მდგომარეობით უკვე განხორციელდა საქონლის იმპორტი და არსებობს იმპორტის საბაჟო დეკლარაცია. აუდიტის დეპარტამენტს წარედგინა მომწოდებლის მიერ გამოგზავნილი ინვოისი, საიდანაც ირკვევა, რომ ----- მიმდინარეობს გამოსაგზავნი საქონლის შეგროვება, შეფუთვა და დატვირთვა. თუმცა, აუდიტის დეპარტამენტის მიერ აღნიშნული არ იქნა გათვალისწინებული გადაანგარიშებაში. ტვირთი 3-4 თვის ინტერვალში ჩამოვა საქართველოში, გაივლის შესაბამის საბაჟო პროცედურებს და წარმოადგენს იმპორტის საბაჟო დეკლარაციას.\nაუდიტის დეპარტამენტის მიერ არ იქნა სრულყოფილად აღსრულებული საბჭოს 28.11.2024 №24236/2/2024 გადაწყვეტილება. კერძოდ: გადაანგარიშებაში არ იქნა გათვალისწინებული მოსაწოდებელი საქონლის ღირებულება და აღნიშნული თანხით არ იქნა შემცირებული მოგების გადასახადით დაბეგრილი თანხა. შესაბამისად, მომჩივანი ითხოვს აუდიტის დეპარტამენტს დაევალოს სრულყოფილად აღასრულოს აღნიშნული გადაწყვეტილება, სრულად გაითვალისწინოს წარდგენილი დამატებითი მტკიცებულებები ან მიეცეს შესაბამისი დრო, წარადგინოს იმპორტის საბაჟო დეკლარაცია (როდესაც განხორციელდება საქონლის ტრანსპორტირება) და შედეგად, გამოსცეს კორექტირებული საგადასახადო მოთხოვნა.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nაუდიტის დეპარტამენტის 28.01.2025 წლის №4342-21-14 წერილიდან დგინდება, რომ საბჭოს 28.11.2024 წლის №24236/2/2024 გადაწყვეტილების აღსრულების მიზნით შესწავლილ იქნა გადასახადის გადამხდელის მიერ დადგენილ ვადაში წარდგენილი მტკიცებულებები. აღნიშნული მტკიცებულებებიდან გათვალისწინებულ იქნა მხოლოდ განხორციელებული იმპორტის ოპერაცია, რომლის მიხედვითაც გადასახადის გადამხდელს შეუმცირდა შემოწმების აქტის საფუძველზე დარიცხული მოგების გადასახადი 92 052 ლარით, მ.შ. ძირითადი გადასახადი 61 364 ლარით, ხოლო საგადასახადო კოდექსის 275-ე მუხლით დარიცხული ჯარიმა 30 688 ლარით.\nრაც შეეხება მტკიცებულებების სახით წარმოდგენილ, მომავალში \"LTD --------------\"-დან მისაღებ საქონლის პროფორმა ინვოისს, იგი არ იქნა მიჩნეული სარწმუნოდ, ვინაიდან დოკუმენტს არ აქვს შედგენის თარიღი, ხელმოწერა, ბეჭედი, არ არის მითითებული შეძენის ვალუტა, ასევე რატომღაც ინვოისში საქონლის დასახელება მითითებულია ქართულადაც. \nსაბჭოს სხდომაზე საჩივრის ზეპირი განხილვისას, აუდიტის დეპარტამენტის წარმომადგენელმა მომჩივნის არგუმენტთან დაკავშრებით განმარტა, რომ გადაანგარიშების ეტაპზე ვერ გაითვალისწინა მისაღები საქონლის შესახებ წარდგენილი დოკუმენტი, ვინაიდან არ აკმაყოფილებდა სტანდარტებს და არ შეიცავდა საიდენტიფიკაციო მონაცემებს.\nგადასახადის გადამხდელი არ წარმოადგენს არგუმენტს/მტკიცებულებას, რაც შეცვლიდა შემოწმებით დადგენილ გარემოებებს და მისი საგადასახადო ვალდებულების კორექტირების საფუძველი გახდებოდა. ასევე არ მიუთითებს თუ ნაწილში არ აღსრულდა საბჭოს 28.11.2024 წლის №24236/2/2024 გადაწყვეტილება.\nაღნიშნულიდან გამომდინარე, საბჭოს მიაჩნია, რომ აუდიტის დეპარტამენტის მიერ, საბჭოს 28.11.2024 წლის №24236/2/2024 გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nოპერაციისთვის კვალიფიკაციის შეცვლის საფუძვლები და სამეურნეო ოპერაციების ეკონომიკური გავლენა (73-ე მუხლის მე-9 ნაწილი)\nგაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის\nუსასყიდლოდ საქონლის მიწოდება/მომსახურების გაწევა ან/და ფულადი სახსრების გადაცემა\nუსასყიდლო მიწოდება, რომლებიც არ იბეგრება\nსაქონლის მიწოდება/მომსახურების გაწევა\nდასაბეგრი ოპერაციის თანხა\nდასაბეგრი ოპერაციის დრო\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n10\n\nდოკუმენტის დათვალიერება\n\ninfohub@rs.ge",
    "title": "Document 515c605d-5313-4d45-a25b-c5b6576c7d81"
  }
}