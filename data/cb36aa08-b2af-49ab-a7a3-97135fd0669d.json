{
  "id": "cb36aa08-b2af-49ab-a7a3-97135fd0669d",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №3947/2/2017-2\n23 დეკემბერი 2022\nდოკუმენტის #:\n3947/2/2017-2\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n11 სექტემბერი 2019\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nჩამოტვირთვა\nგაზიარება\n №3947/2/2017                                     \n 11.09.2019\n\n\nგ ა დ ა წ ყ ვ ე ტ ი ლ ე ბ ა \n\n\n\n\n\n\n\n\nმომჩივანი: შპს „---------“ (ს/ნ ----------)\nმოპასუხე: აუდიტის დეპარტამენტი\n\n\n\n\nსაჩივრის რეგისტრაციის თარიღი: 08.05.2017 (№104342/01)\n\n\nდავის საგანი:\nკვების და ტრანსპორტირების ღირებულების ერთობლივ შემოსავალში და დღგ-ით დასაბეგრ ბრუნვაში ჩართვა;\n\n\nგასაჩივრებული გადაწყვეტილება:\n1.\tშემოსავლების სამსახურის 20.04.2017 წლის №10521 ბრძანება;\n2.\tაუდიტის დეპარტამენტის 27.12.2016 წლის №006-894 საგადასახადო მოთხოვნა;\n\n\nდარიცხული თანხა: 525341 ლარი\nმათ შორის:\nძირითადი გადასახადი: 242036 \nდღგ - 93260\nმიწის გადასახადი (სასოფლო) - შემცირდა 8\nმოგების გადასახადი - 91351\nსაშემოსავლო გადასახადი - 55620\nქონების გადასახადი - 1813\nჯარიმა - 147015\nსაურავი - 136290\n\n\nსაბჭოს მიერ საჩივრის არსებითად განხილვის შემაფერხებელი გარემოება:\nსაჩივარი წარმოდგენილია პროცედურული მოთხოვნების დაცვით.\n\n\nპროცედურული გარემოებები\nაუდიტის დეპარტამენტის 27.12.2016 წლის გასვლითი საგადასახადო შემოწმების შუალედური აქტის თანახმად, გადამხდელის საქმიანობის სახეა -------------\nაღნიშნული აქტის საფუძველზე გადამხდელს წარედგინა აუდიტის დეპარტამენტის 27.12.2016 წლის №006-894 საგადასახადო მოთხოვნა, რომელიც გასაჩივრდა შემოსავლების სამსახურში.\nშემოსავლების სამსახურის 20.04.2017 წლის №10521 ბრძანებით საჩივარი არ დაკმაყოფილდა.\n\n\nსადავო საკითხი:\nკვების და ტრანსპორტირების ღირებულების ერთობლივ შემოსავალში და დღგ-ით დასაბეგრ ბრუნვაში ჩართვა;\nფაქტების აღწერა\nაუდიტის დეპარტამენტის 27.12.2016 წლის გასვლითი საგადასახადო შემოწმების შუალედური აქტის თანახმად, შესამოწმებელ პერიოდში გადასახადის გადამხდელს მიღებული აქვს შემოსავლები, როგორც აკრედიტებული სასწავლო პროგრამის აგრეთვე, არააკრედიტებული საგანმანათლებლო მომსახურების ფარგლებში (ერთჯერადი სასწავლო კურსები, საზაფხულო ბანაკები, საზღვარგარეთ სწავლება, ოლიმპიადები და ა.შ). საზოგადოებას სკოლის მოსწავლების სწავლებასთან დაკავშირებით გაფორმებული აქვს ინდივიდუალური ხელშეკრულებები, რომლებიც განსხვავებულ სწავლების აფასურს, მათი გადახდის განსხვავებულ პირობებსა და ვალდებულებებს გულისხმობს. ხელშეკრულებით გარკვეული კლსისის სკოლის მოსწავლეების კვება სწავლის საფასურში შედის, ხოლო სხვა შემთხვევაში დანარჩენი მოსწავლეების და სხვა დანარჩენი პირები კვების საფასურს იხდიან. გადამხდელის მიერ მოგების გადასახადში დეკლარირებული ერთობლივი შემოსავლის გაშიფვრა სახეობების მიხედვით შემოწმებისთვის წარმოდგენილი არ არის.\nსაგადასახადო შემოწმებით იმ სკოლის მოსწავლეების რომელთა კვება სწავლის საფასურში შედის - კვების მომსახურება განხილულ იქნა მიწოდებული სასკოლო განათლების მომსახურების ნაწილად, ხოლო დანაჩენი მოსწავლეებისთვის და სხვებისთვის გაანგარიშებულ იქნა მიწოდებული კვების მომსახურების თვითღირებულება. აღნიშნული ღირებულება ჩართულ იქნა გადამხდელის ერთობლივ შემოსავალში.\nსაზოგადოება სასკოლო სწავლების პირობებში მოსწავლეებს სთავაზობს უფასო სატრანსპორტო მომსახურებას, კერძოდ 2015 წლამდე დაქირავებული სამარშუტო ტაქსებით, ხოლო 2015 წლიდან საკუთარი ავტობუსებით. აღნიშნული მომსახურება სწავლის საფასურში არ შედის, რაც არც მოსწავლეებთან გაფორმებული ხელშეკრულებით არის განსაზღვრული. \nსაგადასახადო შემოწმებით განისაზღვრა გაწეული სატრანსპორტო მომსახურების თვითღირებულება. აღნიშნული ღირებულება ჩართულ იქნა გადამხდელის ერთობლივ შემოსავალში.\nშემოწმების შედეგად, იმ სკოლის მოსწავლეების გარდა, რომელთა კვება სწავლის საფასურში შედის -პროპორციულად განისაზღვრა გაწეული სატრანსპორტო მომსახურების ღირებულება და შესაბამისი პერიოდების მიხედვით დაიბეგრა დღგ-ით.\nსაზოგადოებას მოსწავლეეთან გაფორმებული აქვს ინდივიდუალურად ხელშეკრულებები, სადაც დაფიქსირებულია სწავლის საფასური, მოსწავლის და სკოლის ვალდებულებები. ხელშეკრულებით გარკვეული კლასის მოსწავლეების კვება სწავლის საფასურში შედის, ხოლო სხვა შემთხვევაში დანარჩენი მოსწავლეები და სხვა დანარჩენი პირები კვების საფასურს იხდიან.\nშემოწმების შედეგად, იმ სკოლის მოსწავლეების ჩათვლით, რომელთა კვება სწავლის საფასურში შედის განხილულ იქნა მიწოდებული სასკოლო განათლების მომსახურების ნაწილად და სსკ-ის 168-ე მუხლის შესაბამისად განხილულ იქნა ჩათვლის უფლების გარეშე დღგ-ით დასაბეგრ ბრუნვად. აღნიშნულის გარდა შემოწმების შედეგად გაანგარიშდა დანარჩენი მოსწავლების და სხვებისთვის მიწოდებული კვების მომსახურების ღირებულება და შესაბამის პერიოდებში დაიბეგრა დღგ-ის 18% -იანი განაკვეთით.\n\n\nშემოსავლების სამსახურის არგუმენტაცია\nშემოსავლების სამსახურის 20.04.2017 წლის №10521 და 24.04.2017 წლის №10758 ბრძანებებში აღნიშნულია, რომ საზოგადოება სასკოლო სწავლების პირობებში მოსწავლეებს სთავაზობს სატრანსპორტო მომსახურებას, კერძოდ, 2015 წლამდე დაქირავებული სამარშუტო ტაქსებით, ხოლო 2015 წლიდან საკუთარი ავტობუსებით.\nაღნიშნული მომსახურება სწავლის საფასურში არ შედის, რაც არც მოსწავლეებთან გაფორმებული ხელშეკრულებით არის განსაზღვრული.\nშემოწმების შედეგად, იმ სკოლის მოსწავლეების გარდა, რომელთა კვება სწავლის საფასურში შედის -პროპორციულად განისაზღვრა გაწეული სატრანსპორტო მომსახურების ღირებულება და შესაბამისი პერიოდების მიხედვით დაიბეგრა დღგ-ით. \nსაზოგადოებას მოსწავლეებთან გაფორმებული აქვს ინდივიდუალურად ხელშეკრულებები, სადაც დაფიქსირებულია სწავლის საფასური, მოსწავლის და სკოლის ვალდებულებები. ხელშეკრულებით გარკვეული კლასისი მოსწავლეების კვება სწსავლის საფასურში შედის, ხოლო სხვა შემთხვევაში დანარენი მოსწავლეები და სხვა დანარჩენი პირები კვების საფასურს იხდიან.\nშემოწმების შედეგად, იმ მოსწავლეების ჩათვლით, რომელთა კვება სწავლის საფასურში შედის განხილულ იქნა მიწოდებული სასკოლო განათლების მომსახურების ნაწილად და სსკ-ის 168-ე მუხლის შესაბამისად განხილულ იქნა ჩათვლის უფლების გარეშე დღგ-ით დასაბეგრ ბრუნვად. აღნიშნულის გარდა შემოწმების შედეგად გაანგარიშდა დანარჩენი მოსწავლების და სხვებისთვის მიწოდებული კვების მომსახურების ღირებულება და შესაბამის პერიოდებში დაიბეგრა დღგ-ის 18% -იანი განაკვეთით.\nსაქართველოს საგადასახადო კოდექსის 161-ე მუხლის თანახმად: დღგ-ით დასაბეგრი ოპერაციებია\nა) საქართველოს ტერიტორიაზე განხორციელებული საქონლის მიწოდება ან/და მომსახურების გაწევა, რომლის დროსაც\nა.ა) დასაბეგრი ოპერაციის თანხა განისაზღვრება დღგ-ის გადამხდელის მიერ მიღებული ან მისაღები კომპენსაციის თანხის მიხედვით (გადასახადების, მოსაკრებლებისა და სხვა გადასახდელების ჩათვლით) დღგ-ის ან/და პირგასამტეხლოს გარეშე, გარდა ამ მუხლის მე-2 ნაწილით გათვალისწინებული შემთხვევისა; ამასთან, ა.ბ) დასაბეგრი ოპერაციის განხორციელების დროდ ითვლება საქონლის მიწოდების ან მომსახურების გაწევის მომენტი.\nშემოსავლების სამსახურის დავების განხილვის საბჭო მიიჩნევს, რომ შემოწმებით სატრანსპორტო მომსახურება და კვების მომსახურება მართლზომიერად განისაზღვრა დღგ-ით დასაბეგრ ოპერაციად, შესაბამისად, ბიუჯეტის სასარგებლოდ თანხების დამატებით დარიცხვა შესაბამისობაშია კანონმდებლობის მოთხოვნებთან და არ არსებობს მისი გაუქმების სამართლებრივი საფუძველი.\n\n\nმომჩივნის არგუმენტაცია\n№104342/01 და №104278/01 საჩივრებში გადამხდელი უთითებს, რომ საგადასახადო შემოწმებით იმ მოსწავლეების, რომელთა კვება სწავლის საფასურში შედის - კვებისა და ტრანსპორტირების მომსახურება განხილულ იქნა მიწოდებული სასკოლო განათლების მომსახურების ნაწილად, ხოლო დანაჩენი მოსწავლეების - არა. შესაბამისად კვებისა და ტრანსპორტირების მომსახურების ღირებულება არასწორად იქნა ჩართული ერთობლივ შემოსავალში და დღგ-ით დასაბეგრ ბრუნვაში, აღნიშნული განახორციელეს იმ მოტივით, რომ საზოგადოება სასკოლო სწავლების პირობებში მოსწავლეებს სთავაზობს უფასო სატრანსპორტო მომსახურებას, კერძოდ 2015 წლამდე დაქირავებული სამარშუტო ტაქსებით, აღნიშნული სატრანსპორტო მომსახურება სწავლის საფასურში არ შედის, რადგანაც მოსწავლეებთან გაფორმებულ ხელშეკრულებაში არ არის ასახული. ამ საკითხთან დაკავშირებით აღსანიშნავია, რომ სკოლაში მოსწაველეების მოზიდვისა და მათი რაოდენობის გაზრდის მიზნით სკოლის მიერ იქნა მიღებული გადაწყვეტილება და შეთავაზება იქნა გაკეთებული სკოლაში სწავლების მსურველთათვის უფასო კვებისა და სატრანსპორტო მომსახურებაზე, თუმცა ადრე 2012 წლამდე დადებულ ხელშეკრულებებში აღნიშნული ფაქტი ასახვას ვერ ჰპოვებდა, თუმცა ეს საკითხი დარეგულირებული იყო სწავლების შიდა სტანდარტით, რაც სამწუხაროდ შემმოწმებელთა მიერ არ იქნა გათვალისწინებული.\nზოგადი განათლების შესახებ კანონის მიხედვით ზოგადსაგანმანათლებლო დაწესებულება უფლებამოსილია: შესაძლებლობის ფარგლებში უზრუნველყოს იმ -მოსწავლეთა ტრანსპორტით მომსახურება, რომლებსაც არ აქვთ დამოუკიდებლად დაწესებულებამდე მისვლის და შინ დაბრუნების საშუალება; ამავე კანონის შესაბამისად სკოლა უფლებამოსილია უზრუნველყოს სკოლის ტერიტორიაზე მოსწავლეთა ჯანმრთელობის დაცვისა და სრულყოფილი განვითარებისთვის სამედიცინო, მათ შორის, ფსიქოლოგიური დახმარების და კვების პუნქტების არსებობა; ამდენად კანონის მითითებული დებულებებიდან გამომდინარე ცალსახაა, რომ ტრანსპორტით და კვებით მომსახურება საგანმანათლებლო საქმიანობის შემადგენელ ნაწილად განიხილება და შესაბამისად განათლების მომსახურეობას მიეკუთვნება.\nშემოსავლების სამსახური თავის ბრძანებაში ასაბუთებს მხოლოდ დღგ-ით დასაბეგრი ოპერაციის დაბეგვრის თავისებურებებს, რაც თითქოსდა სადავო არ უნდა ყოფილიყო, მაგრამ არ იქნა გათვალისწინებული ორგანიზაციის სპეციფიკა, რადგან საზოგადოება ხომ სასკოლო დაწესებულება გახლავთ, რომლის საქმიანობაც რეგულირდება ზოგადი განათლების შესახებ კანონით, შესაბამისად საგადასახადო ვალდებულების განსაზღვრისას მხედველობაში უნდა მიღებულიყო აღნიშნული გარემოებები და აქედან გამომდინარე უნდა განსაზღვრულიყო საგადასახადო ვალდებულებები, რაც არ განხორციელდა სამწუხაროდ და ასახვაც ჰპოვა შემოსავლების სამსახურის გადაწყვეტილებაშიც.\nამდენად, არააკრედიტებული საგანმანათლებლო საქმიანობიდან ამოღებული უნდა იქნეს აღნიშნული მომსახურებები შესაბამისად მათი გადატანა უნდა განხორციელდეს -აკრედიტებული მომსახურეობის ნაწილში. ამასთანავე, აღნიშნული მომსახურეობები ამოღებული უნდა იქნეს დღგ-ით დასაბეგრი ბრუნვებიდან.\n\n\nდავების განხილვის სამსახურის რეკომენდაცია\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი აღნიშნულ ნაწილში არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 102-ე მუხლის პირველი ნაწილის „ა“ ქვეპუნქტის თანახმად, ეკონომიკური საქმიანობით მიღებულ შემოსავლებს განეკუთვნება საქონლის/მომსახურების მიწოდებით მიღებული შემოსავლები.\nამავე მუხლის მე-2 ნაწილის თანახმად, საქონლის/მომსახურების უსასყიდლოდ მიწოდებისას ერთობლივ შემოსავალში ასახვას ექვემდებარება ამ საქონლის/მომსახურების საბაზრო ფასი. ეს არ ეხება იმ სარეკლამო საქონლის უსასყიდლოდ გავრცელებას, მათ შორის, საცალო რეალიზატორის მეშვეობით, რომელსაც დამოუკიდებელი სამომხმარებლო მახასიათებლები არ გააჩნია და ძირითადი საქონლის/მომსახურების მიწოდების განუყოფელი ნაწილია.\nამავე კოდექსის 161-ე მუხლის პირველი ნაწილის „ა“ ქვეპუნქტის თანახმად, დღგ-ით დასაბეგრი ოპერაციაა საქართველოს ტერიტორიაზე ეკონომიკური საქმიანობის ფარგლებში განხორციელებული საქონლის მიწოდება ან/და მომსახურების გაწევა.\nშემოწმების აქტის თანახმად, სკოლის მოსწავლეების სწავლებასთან დაკავშირებით გაფორმებული ინდივიდუალური ხელშეკრულებით გარკვეული კლასის მოსწავლეების კვება სწავლის საფასურში შედის, ხოლო სხვა შემთხვევაში დანარჩენი მოსწავლეები და სხვა დანარჩენი პირები კვების საფასურს იხდიან. საზოგადოება სასკოლო სწავლების პირობებში მოსწავლეებს სთავაზობს უფასო სატრანსპორტო მომსახურებას, კერძოდ 2015 წლამდე დაქირავებული სამარშუტო ტაქსებით, ხოლო 2015 წლიდან საკუთარი ავტობუსებით. აღნიშნული მომსახურება სწავლის საფასურში არ შედის, რაც არც მოსწავლეებთან გაფორმებული ხელშეკრულებით არის განსაზღვრული. გადამხდელის მიერ 2012-2013 წლების მოგების გადასახადში დეკლარირებული ერთობლივი შემოსავლის გაშიფვრა სახეობების მიხედვით შემოწმებისთვის წარმოდგენილი არ არის.\nმომჩივანი განმარტავს, რომ სკოლაში მოსწავლების მოზიდვისა და მათი რაოდენობის გაზრდის მიზნით სკოლის მიერ იქნა მიღებული გადაწყვეტილება და შეთავაზება იქნა გაკეთებული სკოლაში სწავლების მსურველთათვის უფასო კვებისა და სატრანსპორტო მომსახურებაზე, ადრე 2012 წლამდე დადებულ ხელშეკრულებებში აღნიშნული ფაქტი ასახვას ვერ ჰპოვებდა, თუმცა ეს საკითხი დარეგულირებული იყო სწავლების შიდა სტანდარტით, რაც სამწუხაროდ შემმოწმებელთა მიერ არ იქნა გათვალისწინებული. ზოგადი განათლების შესახებ კანონის დებულებებიდან გამომდინარე ცალსახაა, რომ ტრანსპორტით და კვებით მომსახურება საგანმანათლებლო საქმიანობის შემადგენელ ნაწილად განიხილება და შესაბამისად განათლების მომსახურეობას მიეკუთვნება.\nაუდიტის დეპარტამენტის 24.05.2017 წლის №63717-21-14 წერილით წარმოდგენილი ინფორმაციის თანახმად, საზოგადოებას სკოლის მოსწავლეების სწავლებასთან დაკავშირებით გაფორმებული აქვს ინდივიდუალური ხელშეკრულებები, რომლებიც განსხვავებულ სწავლის საფასურს, მათი გადახდის განსხვავებულ პირობებსა და ვალდებულებებს გულისხმობს. ხელშეკრულებით გარკვეული კლასის მოსწავლეების კვება სწავლის საფასურში შედის, ხოლო სხვა შემთხვევაში დანარჩენი მოსწავლეები და სხვა დანარჩენი პირები კვების საფასურს იხდიან. საგადასახადო შემოწმებით იმ მოსწავლეების ჩათვლით, რომელთა კვება სწავლის საფასურში შედის - კვების მომსახურება განხილულ იქნა მიწოდებული სასკოლო მომსახურების ნაწილად, ხოლო დანარჩენი მოსწავლეების და სხვებისთვის გაანგარიშებულ იქნა მიწოდებული კვების მომსახურების თვითღირებულება. აღნიშნული ღირებულება ჩართულ იქნა გადამხდელის ერთობლივ შემოსავალში. საზოგადოება სასკოლო სწავლების პირობებში მოსწავლეებს სთავაზობს უფასო სატრანსპორტო მომსახურებას, კერძოდ 2015 წლამდე დაქირავებული სამარშუტო ტაქსებით, ხოლო 2015 წლიდან საკუთარი ავტობუსებით. აღნიშნული მომსახურება სწავლის საფასურში არ შედის, რაც არც მოსწავლეებთან გაფორმებული ხელშეკრულებით არის განსაზღვრული. საგადასახადო შემოწმებით განისაზღვრა გაწეული სატრანსპორტო მომსახურების ღირებულება, რომელიც ჩართულ იქნა გადამხდელის ერთობლივ შემოსავალში.\nაღნიშნული გარემოებებიდან გამომდინარე, ვინაიდან კომპანიის მიერ ხდებოდა კვების და ტრანსპორტირების მიწოდება, რომელიც წარმოადგენს დამოუკიდებელი სამომხმარებლო მახასიათებლების მქონე, არასარეკლამო საქონელს და მომსახურებას, შემმოწმებელთა მიერ გადასახადებით დაბეგვრის ობიექტი განისაზღვრა მოქმედი კანონმდებლობის შესაბამისად.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „ბ“ ქვეპუნქტით, 305-ე მუხლის მე-2 ნაწილით და გადაწყვიტა:\n\n\n1.\tსადავო საკითხის ნაწილში საჩივარი არ დაკმაყოფილდეს\n2.\tგადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი, მე-12 კილომეტრი, №6) ამ გადაწყვეტილების მომჩივანისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nუსასყიდლო ოპერაციები\nსაქონლის მიწოდება/მომსახურების გაწევა\nგარიგების საკომპენსაციო თანხა\nუკუკავშირი\nდაკავშირებული დოკუმენტები\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n75\n\nდოკუმენტის დათვალიერება\n\ninfohub@rs.ge",
    "title": "Document cb36aa08-b2af-49ab-a7a3-97135fd0669d"
  }
}