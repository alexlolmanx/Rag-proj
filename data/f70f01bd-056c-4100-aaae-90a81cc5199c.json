{
  "id": "f70f01bd-056c-4100-aaae-90a81cc5199c",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №20566/2/2023\n06 დეკემბერი 2023\nდოკუმენტის #:\n20566/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n27 ნოემბერი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, დღგ-ის ჩათვლის უფლება, დღგ-ის ჩათვლით სარგებლობის წესი\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№20566/2/2023\n27 ნოემბერი 2023\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: ------ (ს/ნ -----) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 3.11.2023 წელს განიხილა და მიიღო გადაწყვეტილება ------ს 14.08.2023 წელს რეგისტრირებულ საჩივარზე (რეგისტრაციის №20566/2/2023). \n\n\nდავის საგანი: \n1. არაპირდაპირი მეთოდით განსაზღვრული საგადასახადო ვალდებულებები; \n2. დღგ-ის ჩათვლის განსაზღვრა. \n\n\nგასაჩივრებული გადაწყვეტილება: \n1. აუდიტის დეპარტამენტის 14.07.2022 წლის №001-115 საგადასახადო მოთხოვნა; \n2. შემოსავლების სამსახურის 19.04.2023 წლის №8475 ბრძანება. \n\n\nდარიცხული თანხა: 344 407 ლარი. \nმათ შორის: \nგადასახადი - 225 759 \nდღგ - 182 276 \nსაშემოსავლო გადასახადი - 43 483 \nჯარიმა - 109 215 \nსაურავი - 9 433 \n\n\nგადასახდელად დარიცხული თანხები, რომელთა გადახდის ვადა მოთხოვნის გამოცემის თარიღისათვის არ დამდგარა: \nსაშემოსავლო გადასახადი - 7 328.75 (15.07.2022) \nსაშემოსავლო გადასახადი - 7 328.75 (15.09.2022) \nსაშემოსავლო გადასახადი - 7 328.75 (15.12.2022) \nსულ საშემოსავლო გადასახადი - 21 986. 25 \n\n\nპროცედურული გარემოებები\n\n\nაუდიტის დეპარტამენტის მიერ ჩატარდა გადასახადის გადამხდელის საქმიანობის 1.01.2019 წლიდან 1.04.2022 წლამდე საანგარიშო პერიოდების კამერალური საგადასახადო შემოწმება. შემოწმების შედეგები აისახა აუდიტის დეპარტამენტის 28.06.2022 წლის საგადასახადო შემოწმების აქტში. შემოწმების აქტის საფუძველზე გამოიცა 13.07.2022 წლის №18487 ბრძანება და 14.07.2022 წლის №001-115 საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურის 19.04.2023 წლის №8475 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nსადავო საკითხები: \n1. არაპირდაპირი მეთოდით განსაზღვრული საგადასახადო ვალდებულებები \nფაქტების აღწერა \nშემოწმების აქტის მიხედვით, გადასახადის გადამხდელი შემოწმების მიმდინარეობისას არ თანამშრომლობდა შემოწმებასთან. შემოწმების პროცესში შესწავლილი იქნა შემოსავლების სამსახურის გადასახადების ადმინისტრირების საინფორმაციო სისტემის მონაცემები. გადამხდელს შესამოწმებელ პერიოდში მიღებული აქვს 912 213 ლარის პროდუქცია, ძირითადად შაქარი და რძის ფხვნილი, სასაქონლო ზედნადებებით ტრანსპორტირების დასრულების ადგილია ------, ------. გადამხდელზე არ არის რეგისტრირებული საკონტროლო-სალარო აპარატი. ვინაიდან გადამხდელი არ თანამშრომლობდა შემოწმებასთან ვერ დადგინდა გადამხდელის ეკონომიკური საქმიანობის ადგილი. შესამოწმებელ პერიოდში გადამხდელს დღგ-ის ჩათვლის უფლებით განთავისუფლებული ბრუნვა დეკლარირებული აქვს 152 000 ლარი. \nაღნიშნულიდან გამომდინარე, მომჩივნის საგადასახადო ვალდებულებები განისაზღვრა საგადასახადო კოდექსის 73-ე მუხლის მე-5 ნაწილის „ა“ ქვეპუნქტის მოთხოვნებზე დაყრდნობით, არაპირდაპირი მეთოდით. გამოყენებულ იქნა მსგავს საქონელზე დადგენილი აუდირებული მონაცემები და შეძენილი სმფ-ები რეალიზებულად ჩაითვალა შესაბამისი ფასნამატით. შედეგად, გაიზარდა ერთობლივი შემოსავალი და დღგ-ით დასაბეგრი ბრუნვა. გადამხდელს დაერიცხა დღგ და საშემოსავლო გადასახადი, ასევე, დაეკისრა საგადასახადო კოდექსის 275-ე მუხლით გათვალისწინებული ჯარიმა.\n\n\nშემოსავლების სამსახურის გადაწყვეტილების შინაარსი \nშემოსავლების სამსახურმა იხელმძღვანელა საგადასახადო კოდექსის 136-ე მუხლით, 73-ე მუხლის მე-5 ნაწილით, 49-ე მუხლის პირველი ნაწილის „ე“ ქვეპუნქტით, 61-ე მუხლის მე-3 ნაწილით, 2021 წლის პირველ იანვრამდე მოქმედი საგადასახადო კოდექსის 160-ე მუხლის პირველი ნაწილის „ა“ ქვეპუნქტით და 161-ე მუხლის პირველი ნაწილის „ა.ბ.დ“ ქვეპუნქტით, 2021 წლის პირველი იანვრიდან მოქმედი საგადასახადო კოდექსის 158-ე მუხლის პირველი ნაწილით, 159-ე მუხლის პირველი ნაწილის „ა“ და „ბ“ ქვეპუნქტებით, 163-ე მუხლის პირველი და მე-2 ნაწილებით, 164-ე მუხლის პირველი ნაწილით, საგადასახადო კოდექსის მე-100 მუხლის მე-3 ნაწილის „ბ“ ქვეპუნქტით, 102-ე მუხლის პირველი ნაწილის „ა“ ქვეპუნქტით.\nშემოსავლების სამსახურმა მიუთითა იმ გარემოებაზე, რომ გადასახადის გადამხდელს შესამოწმებელ პერიოდში მიღებული აქვს 912 213 ლარის პროდუქცია, ძირითადად შაქარი და რძის ფხვნილი, სასაქონლო ზედნადებებით ტრანსპორტირების დასრულების ადგილია ------, ------. გადამხდელზე არ არის რეგისტრირებული საკონტროლო-სალარო აპარატი. ვინაიდან გადამხდელი არ თანამშრომლობდა შემოწმებასთან ვერ დადგინდა გადამხდელის ეკონომიკური საქმიანობის ადგილი. აღნიშნული გარემოებების გათვალისწინებით, შემოსავლების სამსახურს მიაჩნია, რომ აუდიტის დეპარტამენტს შეეძლო არაპირდაპირი მეთოდით განესაზღვრა გადასახადის გადამხდელის საგადასახადო ვალდებულებები. გადასახადის გადამხდელის არგუმენტაციასთან დაკავშირებით, შემოსავლების სამსახური მიუთითებს, რომ გადამხდელს დღგ-ის ჩათვლის უფლებით გათავისუფლებული ბრუნვა დეკლარირებული აქვს 152 000 ლარი. ამასთან, გადასახადის გადამხდელის მიერ არც შემოწმების და არც დავის ეტაპზე იქნა წარდგენილი სათანადო არგუმენტაცია/მტკიცებულებები. აღნიშნულის გათვალისწინებით, შემოსავლების სამსახურმა განმარტა, რომ შემოწმების მიერ მსგავს საქონელზე დადგენილი აუდირებული მონაცემების გამოყენება და შეძენილი სმფ-ების შესაბამისი ფასნამატით რეალიზებულად განხილვა მართლზომიერად განხორციელდა.\nგადასახადის გადამხდელის არგუმენტზე, შემოწმებით დადგენილი დღგ-ის დასაბეგრი ბრუნვის მიხედვით დარიცხული გადასახადის თანხაში, შემოწმების მიერ ჩათვლილი თანხების შემცირების შემდგომ დარჩენილი თანხის (162531-16307=146224) გათვალისწინებასთან დაკავშირებით, შემოსავლების სამსახურმა აღნიშნა, რომ შემოწმებით არაპირდაპირი მეთოდის გამოყენებით დადგინდა დამატებით დასაბეგრი დღგ-ის ბრუნვა, რომელმაც შეადგინა 921 956 ლარი, ხოლო აქედან გადასახადმა შეადგინა 165 952 ლარი. გადამხდელის მიერ მითითებული თანხა (162 531-16 307=146 224) კი წარმოადგენს მის მიერ უკვე დეკლარირებულ ჩათვლილ თანხებს. შესაბამისად, მითითებული დღგ-ის თანხებით, არაპირდაპირი მეთოდით განსაზღვრული დღგ-ის შემცირების საფუძველი არ არსებობს. \nზემოაღნიშნული სამართლებრივი ნორმების, დადგენილი ფაქტობრივი გარემოებებისა და მხარეთა არგუმენტების გათვალისწინებით, შემოსავლების სამსახურმა მიიჩნია, რომ შემოწმებით დამატებით განსაზღვრული საგადასახადო ვალდებულებები შესაბამისობაშია კანონმდებლობის მოთხოვნებთან, გადასახადის გადამხდელის საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია \nმომჩივანი განმარტავს, რომ შემმოწმებლის პოზიციით, შესამოწმებელ პეროდზე მიღებული აქვს და შემოწმების აქტით დადასტურებულია - 146 224 ლარის დღგ-ის ჩათვლა (162 531 -16 307). თუ შემმოწმებელმა დაადგინა დღგ-ის ბრუნვა - 921 956.00 ლარი, დღგ - 165 952 ლარი და მას დაუმატა შემცირებული დღგ-ის ჩათვლა 16 307 ლარი და მიიღო დღგ - 182 259 ლარი, აღნიშნული თანხისთვის უნდა გამოეკლო დღგ-ის ჩასათვლელი თანხები მის მიერვე დადგენილი - 146 224 ლარის ოდენობით და დღგ-ის ძირითადი თანხა უნდა ყოფილიყო დარიცხული - 36 035 ლარი. შემმოწმებლის ლოგიკის გაზიარების შემთხვევაში დარიცხული თანხები ექვემდებარება შემცირებას. \nსაშემოსავლო გადასახადში დარიცხულ თანხებს ასევე არ ეთანხმება, ვინაიდან არ ეწეოდა ეკონომიკურ საქმიანობას არარსებობს არც ერთი ფაქტი რომლითაც დასტურდება თუნდაც ერთი კგ. შაქრის თუ სხვა სახის საქონლის რეალიზაცია. სალარო აპარატიც კი არ ჰქონია. \n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 73-ე მუხლის მე-5 ნაწილის „ა“ ქვეპუნქტის თანახმად, საგადასახადო ორგანოს უფლება აქვს, პირის საგადასახადო ვალდებულებები განსაზღვროს არაპირდაპირი მეთოდების გამოყენებით (აქტივების სიდიდის, საოპერაციო შემოსავლებისა და ხარჯების, პირის შესახებ ინფორმაციის მისი საქმიანობის სხვა საგადასახადო პერიოდთან ან სხვა ამგვარი გადასახადის გადამხდელის შესახებ მონაცემების შედარების, აგრეთვე სხვა მსგავსი ინფორმაციის ანალიზის საფუძველზე), თუ პირს არ აქვს სააღრიცხვო დოკუმენტაცია ან სააღრიცხვო დოკუმენტაციით შეუძლებელია დაბეგვრის ობიექტის დადგენა; \nსაგადასახადო კოდექსის 49-ე მუხლის პირველი ნაწილის „ე“ ქვეპუნქტის თანახმად საგადასახადო ორგანოებს უფლება აქვთ დამოუკიდებლად განსაზღვრონ გადასახადის გადამხდელის საგადასახადო ვალდებულების მოცულობა საგადასახადო ორგანოში არსებული ინფორმაციით (მათ შორის, გადასახადის გადამხდელის დანახარჯების შესახებ) ან შედარების მეთოდით – სხვა ამგვარი გადასახადის გადამხდელების შესახებ ინფორმაციის ანალიზის საფუძველზე, თუ გადასახადის გადამხდელი არ წარადგენს საგადასახადო კონტროლის განსახორციელებლად საჭირო სააღრიცხვო დოკუმენტაციას ან დადგენილი წესის დარღვევით აწარმოებს ბუღალტერიას, აგრეთვე ამ კოდექსით გათვალისწინებულ სხვა შემთხვევებში. \nსაგადასახადო კოდექსის 61-ე მუხლის მე-3 ნაწილის თანახმად, საგადასახადო ორგანო უფლებამოსილია პირს დაარიცხოს გადასახადი თავის ხელთ არსებული ინფორმაციის საფუძველზე, თუ პირი მას არ წარუდგენს გადასახადის დასარიცხად საჭირო ინფორმაციას.\nშემოწმებით დადგინდა, რომ გადასახადის გადამხდელს შესამოწმებელ პერიოდში მიღებული აქვს 912 213 ლარის პროდუქცია, ძირითადად შაქარი და რძის ფხვნილი, სასაქონლო ზედნადებებით ტრანსპორტირების დასრულების ადგილია ------, -----. გადამხდელზე არ არის რეგისტრირებული საკონტროლო-სალარო აპარატი. ვინაიდან გადამხდელი არ თანამშრომლობდა შემოწმებასთან ვერ დადგინდა გადამხდელის ეკონომიკური საქმიანობის ადგილი. შესამოწმებელ პერიოდში გადამხდელს დღგ-ის ჩათვლის უფლებით განთავისუფლებული ბრუნვა დეკლარირებული აქვს 152 000 ლარი. \nსაგადასახადო კოდექსის 49-ე მუხლის პირველი ნაწილის „ე“ ქვეპუნქტის და 73-ე მუხლის მე-5 ნაწილის „ა“ ქვეპუნქტის მოთხოვნებზე დაყრდნობით მომჩივნის ვალდებულები განსაზღვრა არაპირდაპირი მეთოდით. გამოყენებული იქნა მსგავს საქონელზე დადგენილი აუდირებული მონაცემები და შეძენილი სმფ-ები რეალიზებული იქნა შესაბამისი ფასნამატით. \nმომჩივნის არგუმენტები, რომ დღგ-ის თანხის განსაზღვრისას უნდა მოხდეს შემოწმებით დადგენილი დღგ-ის დეკლარირებული ჩასათვლელი დღგ-ის თანხით შემცირება უსაფუძვლოა, ვინაიდან მის მიერ დღგ-ის ჩათვლა უკვე დეკლარირებულია და აღნიშნული თანხით შემოწმებით დადგენილი დღგ-ის დასაბეგრი და შესაბამისად დარიცხული თანხების ამ თანხით განმეორებით შემცირება ვერ მოხდება. \nსაბჭოს სხდომაზე სადავო საკითხის ზეპირი განხილვისას მომჩივნის წარმომადგენელმა განაცხადა, რომ არ ეწეოდა ეკონომიკურ საქმიანობას არ არსებობს არც ერთი ფაქტი, რომლითაც დასტურდება თუნდაც ერთი კგ. შაქრის თუ სხვა სახის საქონლის რეალიზაცია.\nსაბჭოს სხდომაზე სადავო საკითხის ზეპირ განხილვაზე მომჩივანმა ზოგადად ისაუბრა და ვერ შეძლო დასახელებულ არგუმენტზე რაიმე სახის ფაქტის/ფაქტების ან მტკიცებულების წარმოდგენა, რაც მისი არგუმენტის ნამდვილობას დაადასტურებდა, შესაბამისად, გაზიარების და საგადასახადო ორგანოს მიერ შემოწმების აქტით დადგენილი გარემოებების შეცლის და საგადასახადო შემოწმების აქტით დარიცხული თანხების შემცირების საფუძველი გახდებოდა. \nმხარეთა არგუმენტების გაცნობის, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საბჭოს მიაჩნია, რომ საგადასახადო ორგანოს მიერ ამ ნაწილში მომჩივნის საგადასახადო ვალდებულების განაზღვრულია საკადასახადო კოდექსის შესაბამისად და არ არსებობს საჩივრის დაკმაყოფილების საფუძველი.\n\n\n2. დღგ-ის ჩათვლის განსაზღვრა \nფაქტების აღწერა \nმომჩივანს შესამოწმებელ პერიოდში დღგ-ის დეკლარაციაში ჩასათვლელი დღგ დეკლარირებული აქვს 162 531 ლარის ოდენობით. შემოსავლების სამსახურის გადასახადების ადმინისტრირების საინფორმაციო სისტემის მონაცემების და საგადასახადო კოდექსის 175-ე მუხლის მიხედვით დაკორექტირდა (შემცირდა) ჩასათვლელი დღგ-ის თანხა 16 307 ლარით. შედეგად გადამხდელს დაერიცხა გადასახადი და დაეკისრა ჯარიმა საგადასახადო კოდექსის 275-ე მუხლის შესაბამისად.\n\n\nშემოსავლების სამსახურის გადაწყვეტილების შინაარსი \nშემოსავლების სამსახურმა იხელმძღვანელა საგადასახადო კოდექსის 174-ე მუხლის პირველ ნაწილით, 175-ე მუხლის პირველი ნაწილის „ა“ და „გ“ ქვეპუნქტებით, მიუთითა ფაქტობრივ გარემოებებზე და აღნიშნა, რომ გადამხდელს არ აქვს წარდგენილი შესაბამისი არგუმენტაცია. შესაბამისად, ჩასათვლელი თანხების შემცირება განხორციელდა კანონმდებლობის შესაბამისად. \n\n\nმომჩივნის არგუმენტაცია \nმომჩივანი განმარტავს, რომ ერთადერთი შეცდომა იყო ის, რომ მიღებული აქვს დღგ-ის ჩათვლები, ვინაიდან აპირებდა ეკონომიკური საქმიანობის დაწყებას, თუმცა პანდემიის გამო გადაიფქრა და პირადი მიზნებისთვის გამოიყენა შეძენილი საქონელი, შესაბამისდ შემმოწმებელს უნდა მხოლოდ გაეუქმებინა მიღებული დღგ-ის ჩათვლები. სამწუხაროდ შემოსავლების სამსახურმა საჩივარი განიხილა მომჩივნის დაუსწრებლად, რამაც გამოიწვია დაუსაბუთებელი გადაწყვეტილების მიღება.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 174-ე მუხლის პირველ, მე-2 და მე-3 ნაწილების თანახმად: დღგ-ის ჩათვლა არის დასაბეგრი პირის უფლება, შეიმციროს გადასახდელი დღგ-ის თანხა საქონლის მიწოდებასთან/მომსახურების გაწევასთან დაკავშირებული ხარჯის სხვადასხვა კომპონენტის ღირებულებაზე პირდაპირ მიკუთვნებული დღგ-ის თანხით. დღგ-ის ჩათვლის უფლება წარმოიშობა ჩასათვლელი დღგ-ის თანხის დარიცხვის ვალდებულების წარმოშობის (შესაბამისი ოპერაციის დღგ-ით დაბეგვრის) მომენტიდან. დღგ-ის ჩათვლის უფლება აქვს მხოლოდ დღგ-ის გადამხდელად რეგისტრირებულ დასაბეგრ პირს. \nსაგადასახადო კოდექსის 175-ე მუხლის პირველი ნაწილის „ა“ და „გ“ ქვეპუნქტების თანახმად, თუ საქონელი/მომსახურება გამიზნულია ან გამოიყენება დღგ-ით დასაბეგრი ოპერაციის განხორციელებისთვის, დასაბეგრ პირს უფლება აქვს ჩაითვალოს ტერიტორიაზე სხვა დასაბეგრი პირისგან ამ საქონლის/მომსახურების შეძენისთვის გადახდილი/გადასახდელი დღგ. ასევე საქონლის იმპორტისას გადახდილი/გადასახდელი დღგ. \nშემოწმებით დადგინდა, რომ შესამოწმებელ პერიოდში დღგ-ის დეკლარაციაში ჩასათვლელი დღგ დეკლარირებული აქვს 162 531 ლარის ოდენობით. შემოწმებით შესწავლილ იქნა შემოსავლების სამსახურის გადასახადების ადმინისტრირების საინფორმაციო სისტემის მონაცემები და საგადასახადო კოდექსის 175-ე მუხლის მიხედვით დაკორექტირდა (შემცირდა) ჩასათვლელი დღგ-ის თანხა 16 307 ლარით.\nსაბჭოს სხდომაზე სადავო საკითხის ზეპირ განხილვაზე მომჩივანმა ზოგადად ისაუბრა და ვერ შეძლო დასახელებული არგუმენტების დადასტურება, რაც მისი არგუმენტების გათვალისწინების, საგადასახადო ორგანოს მიერ შემოწმების აქტით დადგენილი გარემოებების შეცლის და შესაბამისად, საგადასახადო შემოწმების აქტით დარიცხული თანხების შემცირების საფუძველი გახდებოდა. \nმხარეთა არგუმენტების გაცნობის, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საბჭოს მიაჩნია, რომ საგადასახადო ორგანოს მიერ ამ ნაწილში მომჩივნის საგადასახადო ვალდებულების განაზღვრულია საკადასახადო კოდექსის შესაბამისად და არ არსებობს საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდღგ-ის ჩათვლის ზოგადი პრინციპები\nშემოსავლების/ხარჯების განსაზღვრა არაპირდაპირი მეთოდით\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n7\n\nდოკუმენტის დათვალიერება\n\ninfohub@rs.ge",
    "title": "Document f70f01bd-056c-4100-aaae-90a81cc5199c"
  }
}