{
  "id": "ca538be9-adc2-4837-b61a-e1d00bb8c337",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 677\n20 იანვარი 2023\nდოკუმენტის #:\n677\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n20 იანვარი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nნაწილობრივ დაკმაყოფილდა\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაჩივრის განხილვა, საბაჟო სამართალდარღვევა. პასუხისმგებლობის ზოგადი პრინციპები, სანებართვო პირობების შეუსრულებლობა\nჩამოტვირთვა\nგაზიარება\nბრძანება N 677\n 20.01.2023\n\n\n\n\n\n\nშპს „-------------” (ს/ნ -----------)\n(მის.: -------------)\n2022 წლის 13 დეკემბრის საჩივრის \nნაწილობრივ დაკმაყოფილების თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 13 იანვრის სხდომაზე (ოქმი №2) განიხილა შპს „-------------” (ს/ნ -----------) №226027/21 საჩივარი, რომელიც ეხება შემოსავლების სამსახურის საბაჟო დეპარტამენტის 2022 წლის 30 ნოემბრის №EL192753 და №EL192754 საბაჟო სამართალდარღვევის ოქმებს.\n\n\nმომჩივნის არგუმენტაცია:\nსაჩივრის ავტორი სადავო საბაჟო სამართალდარღვევის ოქმებში დაფიქსირებულ ფაქტობრივ გარემოებასთან დაკავშირებით  განმარტავს,  რომ  საბაჟო საწყობის  საქმიანობის  ნებართვების საფუძველზე შპს „-------------” (ს/ნ -----------) კუთვნილ ტერიტორიაზე ფუნქციონირებს ორი საბაჟო საწყობი.\n„მეწარმეთა შესახებ“ საქართველოს კანონის მე-16 მუხლის მე-6 პუნქტის თანახმად, მეწარმის საფირმო სახელი უნდა იყოს ქართულ ენაზე. შესაბამისად, კომპანიის პარტნიორთა გადაწყვეტილებით მოხდა მისი სახელწოდების პრაქტიკული ტრანსკრიბირება  - ინგლისური სახელწოდების ქართულ ენაზე გადმოტანა/ჩაწერა და ამ გზით რეესტრის მონაცემებში ასახვა. მიაჩნია, რომ საქართველოს მთავრობის 2019 წლის  16 სექტემბრის №455 დადგენილების მე-7 მუხლის მე-6 პუნქტისა და მე-8 მუხლის „ნ“ ქვეპუნქტით დადგენილი ვალდებულებების დარღვევას ადგილი არ ჰქონია. ამასთან აღნიშნავს, რომ საბაჟო საწყობის სანებართვო პირობის დაკმაყოფილებისთვის წარმოდგენილია ერთი საბანკო გარანტია, რაც საკმარისია და არ ეთანხმება თითოეულ საბაჟო საწყობზე ცალ-ცალკე ოქმების შედგენას.\nაღნიშნულზე მითითებით, ითხოვს სადავო ადმინისტრაციული აქტების გაუქმებას.\n\n\nფაქტობრივი გარემოებები:\nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ 2022 წლის 7 ნოემბერს, შპს „-------------” (ს/ნ -----------) №202056/21-10-19 განცხადებით მიმართა საბაჟო დეპარტამენტს და ნებართვის მფლობელი საწარმოს სარეგისტრაციო მონაცემებში პირველ სექტემბერს განხორციელებული საწარმოს საფირმო სახელწოდების ცვლილების შესაბამისად წარმოადგინა გარანტია.\nზემოაღნიშნულ კომპანიაზე მომსახურების დეპარტამენტის 2012 წლის 24 დეკემბრის №30582 და საბაჟო დეპარტამენტის 2021 წლის 18 ოქტომბრის №32865 ბრძანებებით გაცემულია საბაჟო საწყობის საქმიანობის ნებართვები ორ საბაჟო საწყობზე (GE----- – WHS4------; GET--- – WHS-----------------------A)\nშპს „-------------” (ს/ნ -----------) საწარმოს საფირმო სახელწოდების ცვლილება განახორციელა 2022 წლის პირველ სექტემბერს, ხოლო შემოსავლების სამსახურს გარანტია წარუდგინა 2022 წლის 7 ნოემბერს. ვინაიდან შპს „-------------” (ს/ნ -----------) აღნიშნული გარანტიის წარდგენა ვერ უზრუნველყო საქართველოს მთავრობის 2019 წლის 16 სექტემბრის №455 დადგენილების მე-7 მუხლის მე-6 პუნქტით განსაზღვრულ ვადაში (საწარმოს საფირმო სახელწოდების ცვლილებიდან 7 დღის ვადაში), მისი მხრიდან დაირღვა საბაჟო საწყობის საქმიანობის სანებართვო პირობები.\nგამოვლენილი სამართალდარღვევის ფაქტებზე, საბაჟო კონტროლის ორგანიზაციის სამმართველოს უფლებამოსილი პირის მიერ ორ საბაჟო საწყობზე (GE--- – WHS-----------; GET--- – WHS---------A) ცალ-ცალკე 2022 წლის 30 ნოემბერს შედგენილ იქნა №EL192753 და №EL192754 საბაჟო სამართალდარღვევის ოქმები, რომლებითაც შპს „-------------” (ს/ნ -----------) დაეკისრა საქართველოს საბაჟო კოდექსის 176-ე მუხლის პირველი ნაწილით გათვალისწინებული პასუხისმგებლობა და სანქციის სახით შეეფარდა ჯარიმა თითოეული ოქმით 2 000 ლარის ოდენობით.\n\n\nშემოსავლების სამსახურმა მიიჩნია, რომ მომჩივნის მოთხოვნა უნდა დაკმაყოფილდეს ნაწილობრივ შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\n„საბაჟო  საწყობისა  და  თავისუფალი  ვაჭრობის  პუნქტის  საქმიანობის  ნებართვების  გაცემის წესებისა და პირობების შესახებ ინსტრუქციის დამტკიცების თაობაზე“ საქართველოს მთავრობის 2019 წლის 16 სექტემბრის №455 დადგენილების მე-7 მუხლის მე-6 პუნქტის თანახმად, საწარმოს სარეგისტრაციო მონაცემებში ცვლილების განხორციელების შემთხვევაში, რომელიც დაკავშირებულია ნებართვის მფლობელი საწარმოს საფირმო სახელწოდების შეცვლასთან, ნებართვის მფლობელი ვალდებულია, ცვლილების განხორციელებიდან 7 დღის ვადაში წარუდგინოს შემოსავლების სამსახურს გარანტია,  რომელშიც  „------“  ან  „-----“ გრაფაში მიეთითება, ნებართვის მფლობელი საწარმოს სარეგისტრაციო მონაცემებში განხორციელებული ცვლილების შესაბამისად, სრული საფირმო სახელწოდება.\nამავე დადგენილების მე-8 მუხლის „ნ“ ქვეპუნქტის შესაბამისად, საბაჟო საწყობის საქმიანობის ნებართვის მფლობელი ნებართვის მოქმედების მთელი ვადის განმავლობაში ვალდებულია საბაჟო საწყობის საქმიანობის ნებართვის მფლობელის პასუხისმგებლობა უზრუნველყოფილი ჰქონდეს გარანტიით.\nამავე ინსტრუქციის მე-17 მუხლის პირველი ნაწილი ადგენს, რომ საბაჟო საწყობის საქმიანობის ან თავისუფალი ვაჭრობის პუნქტის საქმიანობის ნებართვის მფლობელის მიერ „ლიცენზიებისა და ნებართვების შესახებ“ საქართველოს კანონით, საქართველოს საბაჟო კოდექსით, საქართველოს საგადასახადო კოდექსითა და ამ ინსტრუქციით განსაზღვრული ვალდებულებების შეუსრულებლობა ან მათი არაჯეროვნად შესრულება წარმოადგენს სანებართვო პირობების დარღვევას და გამოიწვევს საქართველოს კანონმდებლობით გათვალისწინებულ პასუხისმგებლობას.\n საქართველოს საბაჟო კოდექსის 163-ე მუხლის პირველი ნაწილის შესაბამისად, საბაჟო სამართალდარღვევა არის პირის მართლსაწინააღმდეგო ქმედება (მოქმედება ან უმოქმედობა), რომლის ჩადენისთვისაც ამ კოდექსით გათვალისწინებულია პასუხისმგებლობა.\nამავე კოდექსის 176-ე მუხლის პირველი ნაწილის მიხედვით საბაჟო საწყობის საქმიანობის ან თავისუფალი ვაჭრობის პუნქტის საქმიანობის საქართველოს კანონმდებლობით დადგენილი სანებართვო პირობის დარღვევა - იწვევს   ნებართვის მფლობელის დაჯარიმებას 2 000 ლარის ოდენობით.\nდადგენილია, რომ კომპანიაზე მომსახურების დეპარტამენტის 2012 წლის 24 დეკემბრის №30582 და საბაჟო დეპარტამენტის 2021 წლის ----№---- ბრძანებებით გაცემულია საბაჟო საწყობის საქმიანობის ნებართვები ორ საბაჟო საწყობზე (GE--- – WHS-----------; GET--- – WHS---------A).\nდადგენილია ასევე, რომ მომჩივანმა შემოსავლების სამსახურში გარანტიის წარდგენა ვერ უზრუნველყო „საბაჟო საწყობისა და თავისუფალი ვაჭრობის პუნქტის საქმიანობის ნებართვების გაცემის წესებისა და პირობების შესახებ ინსტრუქციის დამტკიცების თაობაზე“ საქართველოს მთავრობის 2019 წლის 16 სექტემბრის №455 დადგენილების მე-7 მუხლის მე-6 პუნქტით განსაზღვრულ ვადაში, რაც წარმოადგენს საბაჟო საწყობის საქმიანობის ნებართვის მფლობელის მიერ „საბაჟო საწყობისა და თავისუფალი ვაჭრობის პუნქტის საქმიანობის ნებართვების გაცემის წესებისა და პირობების შესახებ ინსტრუქციის დამტკიცების თაობაზე“ საქართველოს მთავრობის 2019 წლის 16 სექტემბრის №455 დადგენილებით მე-8 მუხლის „ნ“ ქვეპუნქტით განსაზღვრული ვალდებულების შეუსრულებლობას. საბაჟო საწყობის საქმიანობის საქართველოს კანონმდებლობით დადგენილი სანებართვო პირობის დარღვევა კი არის მართლსაწინააღმდეგო ქმედება (მოქმედება ან უმოქმედობა), რომლის ჩადენისთვისაც საქართველოს საბაჟო კოდექსით (176-ე მუხლი) გათვალისწინებულია პასუხისმგებლობა. ამდენად, სადავო ადმინისტრაციული აქტებით, თითოული საბაჟო საწყობზე, საბაჟო საწყობის საქმიანობის საქართველოს კანონმდებლობით დადგენილი სანებართვო პირობის დარღვევისთვის კომპანიის დაჯარიმება მართლზომიერია.\nშემოსავლების სამსახური მიუთითებს საქართველოს საბაჟო კოდექსის 163-ე მუხლის მე-11 ნაწილზე, რომლის მიხედვით საბაჟო ორგანოს/დავის განმხილველ ორგანოს უფლება აქვს, პირი გაათავისუფლოს ამ კოდექსით გათვალისწინებული საბაჟო სანქციისგან, თუ შესაბამისი საბაჟო სამართალდარღვევა ჩადენილია შეცდომით/არცოდნით.\nკანონმდებელი სამართალდამრღვევის მიმართ საბაჟო სანქციის შემცველი ნორმების დადგენის პარალელურად ითვალისწინებს პასუხისმგებლობისგან გათავისუფლების შესაძლებლობას, რაც კონკრეტული საფუძვლების განსაზღვრაში გამოიხატა. საბაჟო პასუხისმგებლობის გამომრიცხველი გარემოებებისაგან განსხვავებით პირის მიერ ჩადენილი ქმედება შეიცავს სამართალდარღვევის ყველა ნიშანს, მაგრამ საბაჟო პასუხისმგებლობის კანონიერი საფუძვლის არსებობის მიუხედავად, კანონმდებლობით განსაზღვრულ შემთხვევებში, იგი თავისუფლდება საბაჟო სანქციისგან.\nსაქართველოს საბაჟო კოდექსის 163-ე მუხლის მე-11 ნაწილი პირის საბაჟო სანქციისაგან გათავისუფლებას ითვალისწინებს იმ პირობებში, როცა ფაქტობრივი და სამართლებრივი გარემოებები იძლევა იმის საფუძველს, რომ პირი ცდება, ან არ არის მისთვის ცნობილი ისეთი გარემოება, რამაც მისი საბაჟო პასუხისმგებლობა გამოიწვია.\n\n\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ მოცემულ შემთხვევაში, სახეზეა საქართველოს საბაჟო კოდექსით დადგენილი პასუხისმგებლობის ზომის - საბაჟო სანქციისაგან გათავისუფლების საფუძველი და სამართალდამრღვევი უნდა გათავისუფლდეს სადავო საბაჟო სამართალდარღვევის ოქმებით დაკისრებული ჯარიმებისგან (საქართველოს საბაჟო კოდექსის 163-ე მუხლის მე-11 ნაწილით). დანარჩენ ნაწილში საჩივარი უსაფუძვლოა და არ უნდა დაკმაყოფილდეს.\n \n\n\nსაქართველოს საგადასახადო კოდექსის 304-ე მუხლის საფუძველზე,\n﻿ვ ბ რ ძ ა ნ ე ბ:\n\n\n\n\n1.  შპს „-------------” (ს/ნ -----------) საჩივარი დაკმაყოფილდეს ნაწილობრივ;\n2. მომჩივანი საქართველოს საბაჟო კოდექსის 163-ე მუხლის მე-11 ნაწილის საფუძველზე, გათავისუფლდეს 2022 წლის 30 ნოემბრის №EL192753 და №EL192754 საბაჟო სამართალდარღვევის ოქმით დაკისრებული ჯარიმებისგან;\n3. დაევალოს საბაჟო დეპარტამენტს განახორციელოს შესაბამისი კორექტირება მომჩივნის პირადი აღრიცხვის ბარათზე;\n4. დანარჩენ ნაწილში საჩივარი არ დაკმაყოფილდეს;\n5. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან ქუთაისის საქალაქო სასამართლოში (მის.: ქ. ქუთაისი, ვიქტორ კუპრაძის ქ. №11), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n12\n\nდოკუმენტის დათვალიერება\n\ninfohub@rs.ge",
    "title": "Document ca538be9-adc2-4837-b61a-e1d00bb8c337"
  }
}