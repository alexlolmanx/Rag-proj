{
  "id": "189ebae4-00cd-49fc-944e-658dd0b9d3a7",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 33607\n09 იანვარი 2024\nდოკუმენტის #:\n33607\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n28 დეკემბერი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nსაჩივრის თაობაზე\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა, ცალკეულ შემთხვევებში დღგ-ით დაბეგვრა, საგადასახადო დავალიანების გადახდევინების უზრუნველყოფა საგადასახადო ორგანოს მიერ, საგადასახადო გირავნობა/იპოთეკა\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nN 33607\n28 დეკემბერი 2023\n\n\n\n\nბ რ ძ ა ნ ე ბ ა \n\n\n\n\nშპს „-----------ს“ (ს/ნ ---------------) \n(მის.: ----------------------------------) \n2023 წლის 8 და 20 დეკემბრის \nსაჩივრების თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 22 დეკემბერს დავების განხილვის საბჭოს სხდომაზე (ოქმი №133) განიხილა შპს „-----------ს“ (ს/ნ ---------------) №209675/21 და №216900/21 საჩივრები, რომლითაც გადასახადის გადამხდელი არ ეთანხმება პირადი აღრიცხვის ბარათზე დარიცხულ დღგ-ს და შემოსავლების სამსახურის 2023 წლის 17 ნოემბრის №006-62134 შეტყობინებას საგადასახადო გირავნობის/იპოთეკის უფლების წარმოშობის შესახებ. \n\n\nგადამხდელის პოზიცია: \nგადამხდელი წარმოდგენილ საჩივრებში აღნიშნავს, რომ 2023 წლის 15 ნოემბერს პირადი აღრიცხვის ბარათზე დაერიცხა 50930.85 ლარი, რომელიც მისი ქონების იძულებითი რეალიზაციის საფუძველზე დაკისრებული დამატებული ღირებულების გადასახადია. საკითხში გარკვევის მიზნით გადამხდელმა მიმართა შემოსავლების სამსახურს, რაზეც მომსახურების დეპარტამენტის 2023 წლის 4 დეკემბრის №21-11/95380 წერილით დაუდასტურეს, რომ დარიცხული 50 930,85 ლარი იყო დღგ-ს თანხა.\nაღსრულების ეროვნული ბიუროს მიერ ქონების რეალიზაციისას ნივთის ღირებულება მოიცავს დღგ-ს. შესაბამისად, გადამხდელისათვის გაუგებარია მისი პირადი აღრიცხვის ბარათზე რატომ მოხდა მეორედ აღნიშნული თანხის დარიცხვა. გადამხდელი, ასევე, არ ეთანხმება 2023 წლის 15 დეკემბერს დარიცხულ დღგ-ის თანხას. ითხოვს დარიცხული გადასახადისა და სადავო საგადასახადო გირავნობის/იპოთეკის უფლების წარმოშობის შესახებ შეტყობინების გაუქმებას. \n\n\nფაქტობრივი გარემოებები:\nმომსახურების დეპარტამენტის მიერ წარმოდგენილი ინფორმაციით დგინდება, რომ შპს „-----------ას“ (ს/ნ ---------------)  პირადი აღრიცხვის ბარათზე 2023 წლის 16 ოქტომბრის მდგომარეობით ერიცხება დავალიანება სულ 355 828.51 ლარი. 18.10.2023-08.11.2023 წლის პერიოდში პირადი აღრიცხვის ბარათზე ფიქსირდება გადახდილი თანხები სულ 382 374.65 ლარი, მათ შორის:\n- 18.10.2023 წ. სსიპ აღსრულების ეროვნული ბიუროს (ს/ნ -----) მიერ შპს „-----------ას“ (ს/ნ ---------------)  სახელით გადახდილია 50 930.85 ლარი;\n- 19.10.2023 წ. დეპოზიტიდან ბიუჯეტში გადახდილია 264 438.46 ლარი;\n- 06.11.2023 წ. სსიპ აღსრულების ეროვნული ბიუროს (ს/ნ -----) მიერ შპს „-----------ას“ (ს/ნ ---------------)  სახელით გადახდილია 26 545.42 ლარი;\n- 08.11.2023 წ. დეპოზიტიდან ბიუჯეტში გადახდილია 40 459.92ლ;\n2023 წლის 8 ნოემბერს შპს „-------ას“ დავალიანება დაფარულია და ზედმეტად გადახდილად ერიცხება 26 545.42 ლარი.\n16.11.2023 წ. შპს „-------ას“ მიერ წარმოდგენილია მოგების, დღგ-სა და გადახდის წყაროსთან დაკავებული გადასახადების 2023 წლის ოქტომბრის თვის დეკლარაციები ნულოვანი ფორმით, რომელთა საფუძველზეც ბიუჯეტში გადასახდელად დარიცხულია 0 ლარი. ამასთან, შპს „--------ას“ პირადი აღრიცხვის ბარათზე 15.11.2023 წ. ფიქსირდება დარიცხვა დამატებული ღირებულების გადასახადში 50 930.85 ლარის ოდენობით: სსიპ აღსრულების ეროვნული ბიუროს მიერ წარმოდგენილია 2023 წლის ოქტომბრის ინფორმაცია „საქართველოს საგადასახადო კოდექსის 1611 მუხლით გათვალისწინებულ შემთხვევაში საქონლის აუქციონის, პირდაპირი მიყიდვის ან სხვა წესით რეალიზაციის დღგ-ით დაბეგვრის შესახებ”, სადაც ნაჩვენებია, რომ აღსრულების ეროვნული ბიურომ 16.10.2023 წელს მოახდინა შპს „------ას“ ქონების რეალიზაცია, სარეალიზაციო ფასით 333 880 ლარი, რაზედაც გადასახდელმა დღგ-მ შეადგინა 50 930.85 ლარი.\nაღნიშნული თანხა აღსრულების ეროვნული ბიუროს მიერ შპს „------ათ“ სახელით გადახდილია 18.10.2023 წელს. ვინაიდან 14.11.2023 წ. მდგომარეობით შპს „-----------ას“ (ს/ნ ---------------)  ზედმეტად გადახდილად ერიცხებოდა 26 545.42 ლარი, რომელიც საკმარისი არ იყო 15.11.2023 წ. დარიცხული თანხის დასაფარად, სხვაობა 24 385.43 ლარი აისახა დავალიანებად.\nშპს „------ას“ პირადი აღრიცხვის ბარათზე 15.12.2023 წ. ფიქსირდება დარიცხვა დამატებული ღირებულების გადასახადში 26545.42 ლარის ოდენობით: სსიპ აღსრულების ეროვნული ბიუროს მიერ წარმოდგენილია 2023 წლის ნოემბრის ინფორმაცია „საქართველოს საგადასახადო კოდექსის 1611 მუხლით გათვალისწინებულ შემთხვევაში საქონლის აუქციონის, პირდაპირი მიყიდვის ან სხვა წესით რეალიზაციის დღგ-ით დაბეგვრის შესახებ”, სადაც ნაჩვენებია, რომ აღსრულების ეროვნული ბიურომ 01.11.2023 წელს მოახდინა შპს „-------ას“ ქონების რეალიზაცია, სარეალიზაციო ფასით 174 020 ლარი, რაზედაც გადასახდელმა დღგ-მ შეადგინა 26545.42 ლარი. აღნიშნული თანხის გადახდა აღსრულების ეროვნული ბიუროს მიერ დასტურდება 2023 წლის 6 ნოემბერს.\nშემოსავლების სამსახურის გადასახადების ადმინისტრირების საინფორმაციო სისტემის მონაცემების მიხედვით, შპს „-----------ას“ (ს/ნ ---------------)  2023 წლის 17 ნოემბრის მდგომარეობით ერიცხებოდა საგადასახადო დავალიანება - გადასახადის სახით 24 385.43 ლარი, საურავი 24.39 ლარი. საგადასახადო დავალიანების არსებობის გამო, საქართველოს საგადასახადო კოდექსის 239-ე მუხლის საფუძველზე, შპს „-----------ას“ (ს/ნ ---------------)  მთელ ქონებაზე 2023 წლის 17 ნოემბრის №006-62134 შეტყობინების საფუძველზე, გავრცელდა საგადასახადო გირავნობა/იპოთეკის უფლება.\nსაგადასახადო გირავნობა/იპოთეკის უფლების წარმოშობის შესახებ №006-62134 შეტყობინება, გადასახადის გადამხდელს გაეგზავნა შემოსავლების სამსახურის ავტორიზებულ ვებ-გვერდზე www.rs.ge, რომელსაც გაეცნო ელექტრონულად 2023 წლის 20 ნოემბერს.\nშემოსავლების სამსახურის გადასახადების ადმინისტრირების საინფორმაციო სისტემის მონაცემების მიხედვით, შპს „-----------ას“ (ს/ნ ---------------) 2023 წლის 22 დეკემბრის მდგომარეობით ბარათზე ერიცხება დავალიანება: გადასახადი 50 930.85 ლარი, საურავი 544.04 ლარი. \n\n\nშემოსავლების სამსახურმა მიიჩნია, რომ საჩივრები საგადასახადო გირავნობის/იპოთეკის უფლების წარმოშობის შესახებ 2023 წლის 17 ნოემბრის №006-62134 შეტყობინების ნაწილში არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 238-ე მუხლის პირველი ნაწილზე, რომლის თანახმად, საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად განახორციელოს შემდეგი ღონისძიებები:\nა) საგადასახადო გირავნობა/იპოთეკა;\nბ) მესამე პირზე გადახდევინების მიქცევა;\nგ) ქონებაზე ყადაღის დადება;\nდ) ყადაღადადებული ქონების რეალიზაცია;\nე) საბანკო ანგარიშზე საინკასო დავალების წარდგენა;\nვ) გადასახადის გადამხდელის სალაროდან ნაღდი ფულის ამოღება;\nამავე მუხლის მე-2 ნაწილის თანახმად საგადასახადო დავალიანების გადახდევინების უზრუნველყოფის ღონისძიებების განხორციელების რიგითობას ირჩევს საგადასახადო ორგანო, თუ ამ კოდექსით სხვა რამ არ არის დადგენილი.\nამავე მუხლის მე-6 ნაწილის თანახმად, საგადასახადო დავალიანების გაუქმებასთან ერთად უქმდება მისი გადახდევინების უზრუნველსაყოფად დაწყებული ამ თავით გათვალისწინებული ნებისმიერი ღონისძიება, თუ ამ კოდექსით სხვა რამ არ არის დადგენილი.\nსაქართველოს საგადასახადო კოდექსის 239-ე მუხლის პირველი ნაწილის თანახმად, საგადასახადო გირავნობა/იპოთეკა არის სახელმწიფოს უფლება, საგადასახადო დავალიანების გადახდევინება უზრუნველყოს გადასახადის გადამხდელის, სხვა ვალდებული პირის ქონებიდან, ხოლო ამავე მუხლის მე-2 ნაწილის თანახმად, საგადასახადო გირავნობის/იპოთეკის რეგისტრაციის უფლება წარმოიშობა საგადასახადო დავალიანების წარმოშობასთან ერთად და მარეგისტრირებელ ორგანოში რეგისტრაციის მომენტიდან და ვრცელდება საგადასახადო დავალიანების ფარგლებში, პირის საკუთრებაში არსებულ ან/და მის ბალანსზე რიცხულ ქონებაზე (გარდა ლიზინგით მიღებულისა), საგადასახადო დავალიანების წარმოქმნის შემდეგ შეძენილი ქონების ჩათვლით. საგადასახადო გირავნობის/იპოთეკის უფლების გამოყენება შესაძლებელია ამ კოდექსის 265-ე მუხლით გათვალისწინებულ შემთხვევაში.\nზემოაღნიშნული სამართლებრივი ნორმებიდან გამომდინარე და იმ ფაქტობრივი გარემოების გათვალისწინებით, რომ 2023 წლის 17 ნოემბრის მდგომარეობით გადასახადის გადამხდელს ერიცხებოდა და ერიცხება საგადასახადო დავალიანება, შემოსავლების სამსახურმა მიიჩნია, რომ შემოსავლების სამსახურის ვალის მართვის დეპარტამენტის მიერ სადავო შეტყობინება საგადასახადო გირავნობის/იპოთეკის უფლების წარმოშობის შესახებ გამოცემულია საგადასახადო კანონმდებლობის მოთხოვნების შესაბამისად და არ არსებობს აღნიშნულ ნაწილში საჩივრის დაკმაყოფილების სამართლებრივი საფუძველი.\n\n\nშემოსავლების სამსახურმა მიიჩნია, რომ საჩივრები გპაბ-ზე დარიცხული დღგ-ს თანხის გაუქმების ნაწილში უნდა დარჩეს განუხილველი შემდეგ გარემოებათა გამო:\nსაქართველოს საგადასახადო კოდექსის 61-ე მუხლის მე-2 ნაწილის „ვ“ ქვეპუნქტის თანახმად, გადასახადის დარიცხვის საფუძველია ინფორმაცია ამ კოდექსის 1611 მუხლით გათვალისწინებულ შემთხვევაში საქონლის რეალიზაციის დღგ-ით დაბეგვრის შესახებ. \nფინანსთა მინისტრის N996 ბრძანების 663 მუხლის პირველი ნაწილის თანახმად, ამ ინსტრუქციის 661 მუხლის მე-2 პუნქტით გათვალისწინებულ შემთხვევაში, საქონლის რეალიზაციის განმახორციელებელი უფლებამოსილი პირის მიერ ამ ინსტრუქციის 662 მუხლის პირველი და მე-2 პუნქტების შესაბამისად ინფორმაციის წარდგენა ითვლება პირის (საქონლის/სამეურვეო ქონების მესაკუთრის) მიერ დღგ-ის დეკლარირებად ინფორმაციაში დაფიქსირებული დღგ-ის თანხის შესაბამისი ოდენობით და აღნიშნული საქონლის/სამეურვეო ქონების მესაკუთრის პირადი აღრიცხვის ბარათზე თანხის დარიცხვის საფუძველია.\nგადასახადის გადამხდელის პირადი აღრიცხვის ბარათზე დარიცხულ დღგ-სთან დაკავშირებით შემოსავლების სამსახური მიუთითებს საქართველოს საგადასახადო კოდექსის 301-ე მუხლის „ლ“ ქვეპუნქტზე, რომლის მიხედვით, დავის განმხილველი ორგანო საჩივარს არ განიხილავს, თუ გასაჩივრებულ საგადასახადო მოთხოვნაში ასახულია აღიარებული საგადასახადო დავალიანება.\nშემოსავლების სამსახურის გადასახადების ადმინისტრირების საინფორმაციო სისტემის მონაცემებითა და მომსახურების დეპარტამენტის მიერ მოწოდებული ინფორმაციით დგინდება, რომ გადასახადის გადამხდელის პირადი აღრიცხვის ბარათზე დარიცხული დღგ-ს თანხა წარმოადგენს აღიარებულ საგადასახადო დავალიანებას საქართველოს საგადასახადო კოდექსის მე-8 მუხლის მე-5 ნაწილის „ა“ ქვეპუნქტის თანახმად.\nმითითებული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სახეზეა აღნიშნულ ნაწილში საჩივრის განუხილველად დატოვების საქართველოს საგადასახადო კოდექსის 301-ე მუხლის “ლ“ ქვეპუნქტით გათვალისწინებული საფუძველი.\n\n\nსაქართველოს საგადასახადო კოდექსის 301-ე და 304-ე მუხლების საფუძველზე,\n\n\nვ ბ რ ძ ა ნ ე ბ : \n\n\n1. შპს „-----------ს“ (ს/ნ ---------------)  საჩივარი გპაბ-ზე დარიცხული დღგ-ს გაუქმების მოთხოვნის ნაწილში დარჩეს განუხილველი;\n2. დანარჩენ ნაწილში საჩივარი არ დაკმაყოფილდეს;\n3. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ.№16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგანუხილველობის სხვა საფუძვლები\nსაგადასახადო გირავნობა/იპოთეკა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n30\n\nდოკუმენტის დათვალიერება\n\ninfohub@rs.ge",
    "title": "Document 189ebae4-00cd-49fc-944e-658dd0b9d3a7"
  }
}