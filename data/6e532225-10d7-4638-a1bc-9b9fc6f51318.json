{
  "id": "6e532225-10d7-4638-a1bc-9b9fc6f51318",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №26271/2/2025\n13 იანვარი 2026\nდოკუმენტის #:\n26271/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n05 იანვარი 2026\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№26271/2/2025\n05 იანვარი 2026\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „-------“-ს (ს/ნ -------) ყოფილი დირექტორი ------- (პ/ნ -------)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 26.12.2025 წელს განიხილა და მიიღო გადაწყვეტილება შპს ------- ყოფილი დირექტორის ------- 5.12.2025 წელს რეგისტრირებულ საჩივარზე (რეგისტრაციის №26271/2/2025).\n\n\nდავის საგანი: \nშემოსავლების სამსახურის 2025 წლის 3 ივნისის №11363 ბრძანების აღსრულების შედეგები.\n\n\nგასაჩივრებული გადაწყვეტილება: \n1. აუდიტის დეპარტამენტის 31.07.2025 წლის №006-295 საგადასახადო მოთხოვნა;\n2. შემოსავლების სამსახურის 23.10.2025 წლის №23358 ბრძანება.\n\n\nდარიცხული თანხა: 614 869,04 ლარი. \nმათ შორის:\nგადასახადი - 298 375,00 \nდღგ - 145 991,00\nსაშემოსავლო გადასახადი - 152 384,00\nჯარიმა - 152 841,00 \nსაურავი - 163 653,04\n\n\nფაქტების აღწერა/დარიცხვის საფუძვლები \nგადასახადის გადამხდელის ძირითადი საქმიანობის სახეა საბითუმო ვაჭრობა სამშენებლო მასალებით და ხორცპროდუქტებით.\nაუდიტის დეპარტამენტის 29.09.2023 წლის კამერალური საგადასახადო შემოწმების აქტით შემოწმებულია მომჩივნის საქმიანობის 1.01.2020 წლიდან 1.03.2023 წლამდე პერიოდი. შემოწმების აქტიდან ირკვევა, რომ სადავო დარიცხვა გამოწვეულია შემდეგი გარემოებებით:\nგადასახადის გადამხდელს 2022 წლის მარტის შემდგომ პერიოდზე არ წარმოუდგენია შესაბამისი პერიოდის საგადასახადო დეკლარაციები. საგადასახადო შემოწმების პროცესში ვერ მოხერხდა კომპანიის უფლებამოსილ წარმომადგენელთან დაკავშირება, საგადასახადო კოდექსის 70-ე მუხლის საფუძველზე ინფორმაცია გამოთხოვილ იქნა 2-ჯერ, თუმცა გადამხდელს შეტყობინება არ ჩაბარდა და შესაბამისად არ წარმოუდგენია პირველადი საგადასახადო დოკუმენტაცია და საბუღალტრო მონაცემები, ასევე სხვა საქმიანობასთან დაკავშირებული ინფორმაცია. შედეგად შემოსავლების სამსახურის გადასახადების ადმინისტრირების საინფორმაციო სისტემის მონაცემებზე დაყრდნობით, კერძოდ, გადამხდელის მიერ გამოწერილი და მიღებული ანგარიშ-ფაქტურებით, სასაქონლო ზედნადებებით, საბაჟო დეკლარაციებით, გადასახადის გადამხდელს განესაზღვრა როგორც ერთობლივი შემოსავალი, ასევე, ხარჯები. გამოთხოვილ იქნა ინფორმაცია ბანკებიდან და მესამე პირებისგან. ასევე, დაინიშნა ინვენტარიზაცია. თუმცა პასუხისმგებელი პირის არ ყოფნის გამო (მამის განცხადებით მისი შვილი იმყოფება სასჯელაღსრულების დაწესებულებაში), ინვენტარიზაცია ვერ ჩატარდა.\nაღნიშნულიდან გამომდინარე, მომჩივნის საგადასახადო ვალდებულებები განისაზღვრა არაპირდაპირი მეთოდით. კერძოდ, საარქივო სამმართველოდან გამოთხოვილი საბაჟო დეკლარაციების და მათი დანართების, ასევე, სხვა ელექტრონულ მასალებზე (მათ შორის სასაქონლო ზედნადებები, საგადასახადო ანგარიშ-ფაქტურები) დაყრდნობით და მესამე პირებისაგან გამოთხოვილი ინფორმაციის საფუძველზე განისაზღვრა შეძენილი სასაქონლო-მატერიალური ფასეულობის ღირებულება, ხოლო აღნიშნულის და დოკუმენტით რეალიზებული საქონლის შესაბამისად განხორციელდა თითოეული იდენტიფიცირებადი საქონლის ფასნამატის განსაზღვრა შესაბამისი პერიოდების მიხედვით (არაიდენტიფიცირებად საქონელზე, ან ისეთ საქონელზე რომლის შესაბამისი სარეალიზაციო დოკუმენტი გამოწერილი არ ყოფილა, განისაზღვრა ფასნამატი შესაბამისი საქონლის ჯგუფიდან გამომდინარე) მიღებული ფასნამატებით განისაზღვრა დოკუმენტის გარეშე რეალიზებული საქონლის სარეალიზაციო შემოსავალი, რომელსაც გამოაკლდა გაწეული ხარჯის ღირებულება (მათ შორის იმპორტირებულ საქონელზე საინვოისო ღირებულების 75%, ვინაიდან, არ არის წარმოდგენილი თანხის გადახდის დამადასტურებელი მასალები) და გაანგარიშდა თავისუფალი ფულადი სახსრები, რომელიც ჩათვლილ იქნა დირექტორზე გაცემულ ხელფასად.\nშემოწმების შედეგად, გადასახადის გადამხდელს დაერიცხა დღგ, საშემოსავლო გადასახადი და დაეკისრა საგადასახადო კოდექსის 275-ე მუხლით განსაზღვრული ჯარიმა.\nშემოწმების აქტის საფუძველზე, გადასახადის გადამხდელს წარედგინა აუდიტის დეპარტამენტის 5.10.2023 წლის №006-486 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 3.06.2025 წლის №11363 ბრძანებით საჩივარი ნაწილობრივ დაკმაყოფილდა. კერძოდ, სადავო საკითხთან დაკავშირებით:\nა) არაპირდაპირი მეთოდის გამოყენებით განსაზღვრული საგადასახადო ვალდებულებების დაზუსტების მიზნით, გადასახადის გადამხდელს მიეცა წინადადება, ამ ბრძანების ჩაბარებიდან 15 კალენდარული დღის ვადაში, აუდიტის დეპარტამენტს წარუდგინოს დოკუმენტურად დადასტურებული მტკიცებულებები;\nბ) დაევალა აუდიტის დეპარტამენტს, ამ ბრძანების სარეზოლუციო ნაწილის მე-2 პუნქტის „ა“ ქვეპუნქტით განსაზღვრულ ვადაში მტკიცებულებების წარმოდგენის შემთხვევაში, დამატებით შეისწავლოს წარდგენილი მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო ვალდებულებების კორექტირება (შემცირება);\nგ) იმპორტირებული საქონლის ღირებულების გათვალისწინებით, საშემოსავლო გადასახადით დასაბეგრი ბაზის განსაზღვრასთან დაკავშირებით, დაევალა აუდიტის დეპარტამენტს საქონლის საინვოისო ღირებულება სრულად გაითვალისწინოს ხარჯებში და აღნიშნულის გათვალისწინებით, განახორციელოს შესაბამისი საგადასახადო ვალდებულებების კორექტირება (შემცირება). დანარჩენ ნაწილში საჩივრები არ დაკმაყოფილდა.\nაღნიშნული ბრძანების აღსრულების შედეგად, აუდიტის დეპარტამენტის 2025 წლის 28 ივლისის დასკვნის საფუძველზე, დაკორექტირდა საშემოსავლო გადასახადით დასაბეგრი ბაზა, კერძოდ გაიზარდა გამოსაქვითი ხარჯი, რის შედეგადაც დარიცხული საშემოსავლო გადასახადი შემცირდა 3 874 ლარით, ხოლო ჯარიმა 1938 ლარით.\nაღნიშნულზე, გადასახადის გადამხდელს წარედგინა 31.07.2025 წლის №006-295 კორექტირებული საგადასახადო მოთხოვნა, რაც 30.08.2025 წელს გასაჩივრდა შემოსავლების სამსახურში, რომელმაც 23.10.2025 წლის №23358 ბრძანებით არ დააკმაყოფილა საჩივარი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე და 304- ე მუხლის 21 ნაწილზე და საგადასახადო შემოწმების შედეგების გადაანგარიშების თაობაზე აუდიტის დეპარტამენტის მიერ გამოცემულ დასკვნაზე, რომლის თანახმად, არაპირდაპირი მეთოდის გამოყენებით განსაზღვრული საგადასახადო ვალდებულებების დაზუსტების მიზნით გადასახადის გადამხდელს შემოსავლების სამსახურის ბრძანების სარეზოლუციო ნაწილით განსაზღვრულ ვადაში შემოწმებისთვის არ წარუდგინა შესაბამისი მტკიცებულებები. ამასთან, გადაანგარიშების დასკვნის თანახმად, შემოსავლების სამსახურის ბრძანების შესაბამისად, აუდიტის დეპარტამენტმა იმპორტირებული საქონლის საინვოისო ღირებულება სრულად გაითვალისწინა ხარჯში, რის შედეგადაც განსაზღვრული საგადასახადო ვალდებულებები დაექვემდებარა შემცირებას.\nშემოსავლების სამსახური განმარტავს, რომ გადასახადის გადამხდელის საჩივარში გამოთქმული პრეტენზიები საფუძველს მოკლებულია, ამასთან, შემოსავლების სამსახური აღნიშნავს, რომ მომჩივანი საჩივარში ვერ უთითებს ფაქტობრივ და სამართლებრივ გარემოებებზე, თუ რა ნაწილში იქნა განსაზღვრული საგადასახადო ვალდებულებები არამართლზომიერად.\nსაქმეზე არსებული მტკიცებულებების, აუდიტის დეპარტამენტის დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nმომჩივნის არგუმენტაცია \nვინაიდან შემმოწმებელმა გამოიყენა არაპირდაპირი მეთოდი შანსი დიდია, რომ არ არის სწორად მომხდარი გაანგარიშება ბიუჯეტის კუთვნილი თანხების, შესაბამისად ითხოვს, რომ მიეცეს უფლება ერთად მოახდინონ აღნიშნული საკითხის გავლა შემმოწმებელთან.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. \nშემოსავლების სამსახურის 3.06.2025 წლის №11363 ბრძანებით საჩივარი ნაწილობრივ დაკმაყოფილდა. კერძოდ, სადავო საკითხთან დაკავშირებით:\nა) არაპირდაპირი მეთოდის გამოყენებით განსაზღვრული საგადასახადო ვალდებულებების დაზუსტების მიზნით, გადასახადის გადამხდელს მიეცა წინადადება, ამ ბრძანების ჩაბარებიდან 15 კალენდარული დღის ვადაში, აუდიტის დეპარტამენტს წარუდგინოს დოკუმენტურად დადასტურებული მტკიცებულებები;\nბ) დაევალა აუდიტის დეპარტამენტს, ამ ბრძანების სარეზოლუციო ნაწილის მე-2 პუნქტის „ა“ ქვეპუნქტით განსაზღვრულ ვადაში მტკიცებულებების წარმოდგენის შემთხვევაში, დამატებით შეისწავლოს წარდგენილი მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო ვალდებულებების კორექტირება (შემცირება);\nგ) იმპორტირებული საქონლის ღირებულების გათვალისწინებით, საშემოსავლო გადასახადით დასაბეგრი ბაზის განსაზღვრასთან დაკავშირებით, დაევალა აუდიტის დეპარტამენტს საქონლის საინვოისო ღირებულება სრულად გაითვალისწინოს ხარჯებში და აღნიშნულის გათვალისწინებით, განახორციელოს შესაბამისი საგადასახადო ვალდებულებების კორექტირება (შემცირება). დანარჩენ ნაწილში საჩივრები არ დაკმაყოფილდა.\nშემოსავლების სამსახურის 3.06.2025 წლის №11363 ბრძანების აღსრულების შედეგად, გამოიცა აუდიტის დეპარტამენტის 2025 წლის 28 ივლისის დასკვნა, სადაც მითითებულია შემდეგი:\nგადასახადის გადამხდელი გადაწყვეტილებას გაეცნო 2025 წლის 13 ივნისს ელექტრონულ ვებგვერდზე, თუმცა დადგენილ ვადაში ბრძანებით განსაზღვრული ინფორმაციის წარმოდგენა არ მომხდარა, შესაბამისად აღნიშნულ საკითხში აქტით დარიცხული თანხები გადაანგარიშებას არ დაექვემდებარა. შემოსავლების სამსახურის ბრძანების თანახმად, დაკორექტირდა საშემოსავლო გადასახადით დასაბეგრი ბაზა, კერძოდ გაიზარდა გამოსაქვითი ხარჯი, რის შედეგადაც დარიცხული საშემოსავლო გადასახადი შემცირდა 3 874 ლარით, ხოლო ჯარიმა 1 938 ლარით.\nმხარეთა არგუმენტების, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საბჭოს მიაჩნია, რომ აუდიტის დეპარტამენტის მიერ შემოსავლების სამსახურის 3.06.2025 წლის №11363 ბრძანება აღსრულებულია ამავე ბრძანებით მიღებული გადაწყვეტილების შესაბამისად, არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n2\n\nდოკუმენტის დათვალიერება\n\ninfohub@rs.ge",
    "title": "Document 6e532225-10d7-4638-a1bc-9b9fc6f51318"
  }
}