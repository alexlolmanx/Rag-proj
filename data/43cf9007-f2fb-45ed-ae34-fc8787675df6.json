{
  "id": "43cf9007-f2fb-45ed-ae34-fc8787675df6",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 14539\n26 ივნისი 2023\nდოკუმენტის #:\n14539\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n23 ივნისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\nბრძანება N 14539\n23.06.2023\n\n\n\n\nი/მ -------- (ს/ნ -------) \n(მის.: ----------) \n2023 წლის 8 მაისის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 19 ივნისს გამართულ სხდომაზე (ოქმი №67) განიხილა ი/მ ------- (ს/ნ ------) №80874/1/2023 საჩივარი, შემოსავლების სამსახურის აუდიტის დეპარტამენტის 2023 წლის 6 აპრილის №149-2 კორექტირებულ საგადასახადო მოთხოვნასთან დაკავშირებით.\n\n\n\n\nსადავო საკითხი: \nგადასახადის გადამხდელი არ ეთანხმება საგადასახადო შემოწმების შედეგების გადაანგარიშებას და აცხადებს, რომ შემოწმებისათვის წარდგენილ იქნა ყველა ხარჯის დოკუმენტურად დადასტურებული მტკიცებულებები (იჯარის ხარჯი, სესხის პროცენტები, კომუნალური ხარჯები). აღნიშნავს, რომ შემოწმებამ ხარჯის დოკუმენტაციის მხოლოდ ნაწილი გაითვალისწინა. ითხოვს მეწარმის მიერ გაწეული ყველა ხარჯის გათვალისწინებას და საშემოსავლო გადასახადში დარიცხული თანხების შემცირებას.\n\n\nფაქტობრივი გარემოებები: \nსაქმეში არსებული მასალებით დგინდება, რომ შემოსავლების სამსახურის 2022 წლის 14 აპრილის №9421 ბრძანებით აუდიტის დეპარტამენტის 2021 წლის 28 დეკემბრის №149-20 საგადასახადო მოთხოვნასთან დაკავშირებით 2022 წლის 27 იანვრის საჩივარი ნაწილობრივ დაკმაყოფილდა, კერძოდ, ბრძანების სარეზოლუციო ნაწილის მიხედვით: \n„1. ი/მ ------- (ს/ნ -------) საჩივარი დაკმაყოფილდეს ნაწილობრივ; \n2. საშემოსავლო გადასახადის ნაწილში დარიცხვასთან დაკავშირებით: \nა) გადასახადის გადამხდელს მიეცეს წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს გამოსაქვითი ხარჯის დამადასტურებელი მტკიცებულებები; \nბ) ამ ბრძანების სარეზოლუციო ნაწილის მე-2 პუნქტის „ა“ ქვეპუნქტით განსაზღვრულ ვადაში მტკიცებულებების წარდგენის შემთხვევაში, დაევალოს აუდიტის დეპარტამენტს, გადასახადის გადამხდელის მონაწილეობით, დამატებით შეისწავლოს წარმოდგენილი დოკუმენტაცია/მტკიცებულებები და სათანადო საფუძვლების არსებობის შემთხვევაში, განახორციელოს საგადასახადო შემოწმების აქტით დარიცხული თანხების კორექტირება (შემცირება); \n3. დანარჩენ ნაწილში საჩივარი არ დაკმაყოფილდეს“. \nშემოსავლების სამსახურის 2022 წლის 14 აპრილის №9421 ბრძანების აღსრულების მიზნით, აუდიტის დეპარტამენტმა გამოსცა 2023 წლის 29 მარტის დასკვნა საგადასახადო შემოწმების შედეგების გადაანგარიშებაზე, რომლის მიხედვითაც, შემცირებას დაექვემდებარა სულ 11 198 ლარი, მათ შორის გადასახადი 7 466 ლარი და ჯარიმა 3 733 ლარი. აღნიშნულზე, გადასახადის გადამხდელს წარედგინა 2023 წლის 6 აპრილის №149-2 კორექტირებული საგადასახადო მოთხოვნა.\n\n\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი: \nი/მ ------- (ს/ნ --------) დამატებით წარადგინა შესამოწმებელი პერიოდის განმავლობაში გაწეული ხარჯების დამადასტურებელი დოკუმენტები (იჯარის ხელშეკრულება, საბანკო ამონაწერები, გადახდის ქვითრები). შემოწმებამ შეისწავლა ერთობლივი შემოსავლიდან გამოსაქვითი ხარჯები, რის შედეგადაც საგადასახადო შემოწმებით დარიცხული თანხები დაექვემდებარა შემცირებას.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები. \nსაქართველოს საგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. აღნიშნულ საკითხს იხილავს ის ორგანო, რომლის მიერ მიღებული გადაწყვეტილების მიხედვითაც იქნა გამოცემული გასაჩივრებული გადაწყვეტილება/საგადასახადო მოთხოვნა. \nშემოსავლების სამსახური ყურადღებას ამახვილებს ფაქტობრივ გარემოებაზე, რომლის მიხედვით დადგენილია, რომ ი/მ ------- აუდიტის დეპარტამენტს დამატებით წარუდგინა შესამოწმებელი პერიოდის განმავლობაში მის მიერ გაწეული ხარჯების დამადასტურებელი დოკუმენტები (იჯარის ხელშეკრულება, საბანკო ამონაწერები, გადახდის ქვითრები). შემოწმებამ შეისწავლა ერთობლივი შემოსავლიდან გამოსაქვითი ხარჯები, რის შედეგადაც საგადასახადო შემოწმებით დარიცხული თანხები დაუქვემდებარა შემცირებას. ამასთან, მომჩივანს საგადასახადო დავის ეტაპზე არ წარმოუდგენია მისი პოზიციის დამადასტურებელი ისეთი დოკუმენტაცია/მტკიცებულება, რომელიც შეცვლიდა საგადასახადო შემოწმებით დადგენილ ფაქტობრივ გარემოებებს.\nსაქმეზე არსებული მტკიცებულებების, აუდიტის დეპარტამენტის მიერ შედგენილი დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი. \n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ: \n\n\n1. ი/მ -------- (ს/ნ -------) საჩივარი არ დაკმაყოფილდეს; \n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსხვადასხვა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n6\n\nდოკუმენტის დათვალიერება\n\ninfohub@rs.ge",
    "title": "Document 43cf9007-f2fb-45ed-ae34-fc8787675df6"
  }
}