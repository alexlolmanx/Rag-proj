{
  "id": "64d7f9e4-3d52-465c-8a38-9e0fc5558633",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №17568/2/2022\n27 თებერვალი 2023\nდოკუმენტის #:\n17568/2/2022\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n08 დეკემბერი 2022\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაბაჟო სამართალდარღვევა. პასუხისმგებლობის ზოგადი პრინციპები, საბაჟო ორგანოს უფლებამოსილი პირისთვის წინააღმდეგობის გაწევა, მისი კანონიერი მოთხოვნის უგულებელყოფა\nჩამოტვირთვა\nგაზიარება\n№17568/2/2022\n8.12.2022\n\n\nგ ა დ ა წ ყ ვ ე ტ ი ლ ე ბ ა\n\n\nმომჩივანი: \"----------\" (\"----------\") (პას/ნ ----------) \nმოპასუხე: საბაჟო დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 8.12.2022 წელს განიხილა და მიიღო გადაწყვეტილება \"----------\" (\"----------\")-ის 19.08.2022 წელს რეგისტრირებულ საჩივარზე (რეგისტრაციის №17568/2/2022).\n\n\nდავის საგანი: \nსაბაჟო ორგანოს უფლებამოსილი პირისთვის წინააღმდეგობის გაწევა, მისი კანონიერი მოთხოვნის უგულებელყოფა.\n\n\nგასაჩივრებული გადაწყვეტილება: \n1. საბაჟო დეპარტამენტის 9.07.2022 წლის №EL172998 საბაჟო სამართალდარღვევის ოქმი;\n2. შემოსავლების სამსახურის 3.08.2022 წლის №20776 ბრძანება.\n\n\nდარიცხული თანხა: ჯარიმა - 800 ლარი.\n\n\nფაქტების აღწერა\n9.07.2022 წელს, საბაჟო გამშვები პუნქტი \"----------\" კონტროლის ზონაში \"----------\"-ს მხრიდან შემოვიდა \"----------\"-ში რეგისტრირებული №\"----------\" მსუბუქი ავტოსატრანსპორტო საშუალება, რომელსაც მართავდა ამავე ქვეყნის მოქალაქე \"----------\" (\"----------\", პასპორტის №\"----------\").\nაღნიშნული ავტომობილი მოძრაობდა სატვირთო ავტომობილებისთვის განკუთვნილ ზოლში, რის გამოც საბაჟო ორგანოს უფლებამოსილმა თანამშრომელმა მომჩივანს სთხოვა გაეჩერებინა ავტომობილი, რათა არ შეფერხებულიყო სატრანსპორტო საშუალებების გადაადგილება.\nმიუხედავად იმისა, რომ \"----------\"-ს ს.გ.პ \"----------\" თანამშრომელმა განუმარტა გაჩერების მიზეზი, იგი გამოთქვამდა უსაფუძვლო ბრალდებებს და სატრანსპორტო საშუალება არ გადაყავდა საბაჟო ორგანოს უფლებამოსილი თანამშრომლის მიერ მითითებულ ადგილას. \nსაბაჟო ორგანომ მიიჩნია, რომ მომჩივნის მხრიდან ადგილი ჰქონდა საბაჟო ორგანოს უფლებამოსილი პირისთვის წინააღმდეგობის გაწევას და მისი კანონიერ მოთხოვნის უგულვებელყოფას, რითიც შეფერხდა საქართველოს საბაჟო კანონმდებლობით გათვალისწინებული ღონისძიებების განხორციელება, გამოვლენილი სამართალდარღვევის ფაქტზე, შედგენილ იქნა №EL172998 საბაჟო სამართალდარღვევის ოქმი, რომლითაც მომჩივანს დაეკისრა საბაჟო კოდექსის 177-ე მუხლის პირველი ნაწილით გათვალისწინებული პასუხისმგებლობა და სანქციის სახით შეეფარდა ჯარიმა 800 ლარის ოდენობით.\nსაბაჟო სამართალდარღვევის ოქმი გასაჩივრდა შემოსავლების სამსახურში, რომლის 3.08.2022 წლის №20776 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nგამომდინარე იქიდან, რომ საბაჟო კოდექსის 177-ე მუხლის თანახმად, საბაჟო ორგანოს უფლებამოსილი პირისთვის წინააღმდეგობის გაწევა, მისი კანონიერი მოთხოვნის უგულებელყოფა, რამაც შეაფერხა საქართველოს საბაჟო კანონმდებლობით გათვალისწინებული ღონისძიების განხორციელება წარმოადგენს საბაჟო სამართალდარღვევას, ხოლო საქმეზე არსებული მასალების შესწავლის შედეგად დგინდება, რომ მომჩივნის მხრიდან ადგილი ჰქონდა საბაჟო ორგანოს უფლებამოსილი პირისთვის წინააღმდეგობის გაწევის და მისი კანონიერი მოთხოვნების უგულვებელყოფის ფაქტს, რამაც შეაფერხა საქართველოს საბაჟო კანონმდებლობით გათვალისწინებული ღონისძიების განხორციელება, აღნიშნულზე საბაჟო კოდექსის 177-ე მუხლის პირველი ნაწილით გათვალისწინებული პასუხისმგებლობის დაკისრება მართლზომიერია.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტი შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრის დაკმაყოფილების საფუძველი.\n\n\nმომჩივნის არგუმენტაცია \nსამართალდარღვევის ოქმი მიაჩნია უკანონოდ და დაუსაბუთებლად, ამიტომ გაასაჩივრა შემოსავლების სამსახურში იმ იმედით, რომ მიღებული იქნებოდა კანონიერი გადაწყვეტილება. საჩივარში განმარტავდა, რომ 9.07.2022 წელს მის საკუთრებაში არსებული \"----------\"-ს მარკის ავტომანქანით სახელმწიფო ნომრები \"----------\" \"----------\"-დან შემოვიდა საქართველოში, \"----------\"-ს კონტროლის ზონაში, სადაც იყო ავტომანქანების რიგი, დაახლოებით 2 საათით მოუწია რიგში დგომა, რა დროსაც ცვლის უფროსმა დაიწყო რიგგარეშე მანქანების გაშვება, რამაც გამოიწვია იქ მყოფი პირთა პროტესტი, ასევე სხვადასხვა პირებმა განმარტეს, რომ თანხის სანაცვლოდ ხდებოდა რიგის გარეშე პირთა გატარება, ამიტომ როგორც კანონმორჩილმა ადამიანმა მიმართა \"----------\"-ს და თხოვა განემარტა თუ რატომ ხდებოდა ავტომანქანების რიგის გარეშე გაშვება მაშინ როდესაც 2 საათი იყო რიგში, ამან გამოიწვია \"----------\"-ს გაღიზიანება, დაუწყო ხმამაღალი საუბარი და მის მიმართ გამოავლინა დისკრიმინაციული დამოკიდებულება, მას უთხრა, რომ იყო დაბადებიდან საქართველოს მოქალაქე, სადაც დღესაც მისი ოჯახი და ნათესავები ცხოვრობენ, გარკვეული მიზეზების გამო მიიღო რუსეთის ფედერაციის მოქალაქეობა, მაგრამ ეს არ შეიძლება გამხდარიყო მისი დისკრიმინაციის საფუძველი, არანაირი კანონი არ დაურღვევია და არც ხელი არ შეუშლია მებაჟისთვის მათი საქმიანობის განხორციელებაში. მიუხედავად ამისა კიდევ 3 საათის განმავლობაში არ მიეცა საბაჟო კონტროლის გავლის უფლება \"----------\"-მა ჩამოართვა საბუთები და 3 საათი არ უბრუნებდა, ამ დროს მისი მეუღლე და არასრულწლოვანი შვილი იყვნენ უკვე საქართველოს მხარეს გადმოსულები და მათთან არანაირი კავშირი არ ჰქონდა და 5 საათის განმავლობაში ღია ცის ქვეშ ელოდებოდნენ. ლოდინის შემდეგ \"----------\"-მა მოიტანა დოკუმენტები და ასევე გადასცა სამართალდარღვევის ოქმი, რომელსაც არ ეთანხმება, რადგან მას არაფერი ჩაუდენია. ამის მიუხედავად არ მომხდარა საკითხის სრულფასოვანი განხილვა, არ გამოიკვლიეს მტკიცებულებები და მიღებულ იქნა უკანონო ბრძანება საჩივრის არ დაკმაყოფილებაზე.\nყოველივე ზემოაღნიშნულიდან გამომდინარე ითხოვს გაუქმდეს საბაჟო სამართალდარღვევის ოქმი და შემოსავლების სამსახურის ბრძანება და მოეხსნას ჯარიმის გადახდის ვალდებულებას.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაბაჟო კოდექსის მე-5 მუხლის მე-2 ნაწილის თანახმად, საბაჟო ორგანო ახორციელებს საბაჟო ზედამხედველობას, საბაჟო კონტროლს და საბაჟო ფორმალობებს.\nამავე კოდექსის მე-6 მუხლის პირველი ნაწილის „ა“ ქვეპუნქტის თანახმად, საბაჟო კონტროლი არის საქართველოს საბაჟო კანონმდებლობის, აგრეთვე საქართველოს საბაჟო ტერიტორიასა და უცხო ქვეყანას შორის გადაადგილებული საქონლის შემოტანის, ტრანზიტის, გადაადგილების, შენახვის, მიზნობრივი დანიშნულებით გამოყენებისა და გატანის, აგრეთვე უცხოური საქონლის და მიზნობრივი დანიშნულებით გამოყენებული საქონლის საქართველოს საბაჟო ტერიტორიაზე განთავსებისა და გადაადგილების მარეგულირებელი სხვა სამართლებრივი აქტების მოთხოვნათა დაცვის უზრუნველსაყოფად საბაჟო ორგანოს მიერ განსახორციელებელი ცალკეული ქმედებები.\nსაბაჟო კოდექსის 163-ე მუხლის პირველი ნაწილის თანახმად, საბაჟო სამართალდარღვევა არის პირის მართლსაწინააღმდეგო ქმედება (მოქმედება ან უმოქმედობა), რომლის ჩადენისთვისაც ამ კოდექსით გათვალისწინებულია პასუხისმგებლობა.\nამავე კოდექსის 177-ე მუხლის პირველი ნაწილის თანახმად, საბაჟო ორგანოს უფლებამოსილი პირისთვის წინააღმდეგობის გაწევა, მისი კანონიერი მოთხოვნის უგულებელყოფა, რამაც შეაფერხა საქართველოს საბაჟო კანონმდებლობით გათვალისწინებული ღონისძიების განხორციელება, − იწვევს დაჯარიმებას 800 ლარის ოდენობით.\nდადგენილია, რომ 9.07.2022 წელს, საბაჟო გამშვები პუნქტი \"----------\" კონტროლის ზონაში \"----------\"-ს მხრიდან შემოვიდა \"----------\"-ში რეგისტრირებული №\"----------\" მსუბუქი ავტოსატრანსპორტო საშუალება, რომელსაც მართავდა მომჩივანი. აღნიშნული ავტომობილი მოძრაობდა სატვირთო ავტომობილებისთვის განკუთვნილ ზოლში. რის გამოც საბაჟო ორგანოს უფლებამოსილმა თანამშრომელმა სატრანსპორტო საშუალების მძღოლს (მომჩივანს) სთხოვა გაეჩერებინა ავტომობილი, რათა არ შეჩერებულიყო სატრანსპორტო საშუალებების გადაადგილება.\nმომჩივნის მხრიდან სამართალდარღვევის ფაქტი დასტურდება სადავო ფაქტის ამსახველი ვიდეოჩანაწერით.\nმიუხედავად იმისა, რომ მომჩივანს განემარტა გაჩერების მიზეზი, მას სატრანსპორტო საშუალება არ გადაყავდა საბაჟო ორგანოს უფლებამოსილი თანამშრომლის მიერ მითითებულ ადგილას. საბაჟო ორგანოს უფლებამოსილი პირის კანონიერი მოთხოვნის შეუსრულებლობამ, გამოიწვია საბაჟო კანონმდებლობით გათვალისწინებული პროცედურების შეფერხება.\nაღნიშნულიდან გამომდინარე, საბჭო მიიჩნევს, რომ დასტურდება მომჩივნის მხრიდან საბაჟო სამართალდარღვევის ჩადენის ფაქტი და არ არსებობს გასაჩივრებული აქტების გაუქმების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n15\n\nდოკუმენტის დათვალიერება\n\ninfohub@rs.ge",
    "title": "Document 64d7f9e4-3d52-465c-8a38-9e0fc5558633"
  }
}