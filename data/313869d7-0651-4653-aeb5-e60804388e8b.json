{
  "id": "313869d7-0651-4653-aeb5-e60804388e8b",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №20015/2/2023\n25 ივლისი 2023\nდოკუმენტის #:\n20015/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n19 ივლისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nსაგადასახადო მონიტორინგის დეპარტამენტი\nსაკანონმდებლო ნორმა:\nდაქირავებით მუშაობა, ზოგადი ანალიტიკური პროცედურები, საგადასახადო სანქცია, სხვა ჯარიმები, დაქირავებულ პირთა რეესტრში დაქირავებულ პირთა შესახებ ინფორმაციის წარუდგენლობა\nჩამოტვირთვა\nგაზიარება\n №20015/2/2023\n19.07.2023 \n\n\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\n\n\nმომჩივანი: შპს ---- --------ი (ს/ნ -----------------) \nმოპასუხე: საგადასახადო მონიტორინგის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,28.06.2023 წელს განიხილა და მიიღო გადაწყვეტილება  შპს ---- ------ის 20.06.2023 წელს რეგისტრირებულ საჩივარზე (რეგისტრაციის №20015/2/2023).\n\n\nდავის საგანი: \nდაქირავებულ პირთა რეესტრში ასახული მონაცემების სისწორე.\n\n\nგასაჩივრებული გადაწყვეტილება: \n1. საგადასახადო მონიტორინგის დეპარტამენტის 16.05.2023 წლის №CB1468745 საგადასახადო სამართალდარღვევის ოქმი;\n2. შემოსავლების სამსახურის 14.06.2023 წლის №13334 ბრძანება.\n\n\nდარიცხული თანხა: ჯარიმა - 200 ლარი.\n\n\nფაქტების აღწერა \nმომჩივნის მიმართ საგადასახადო მონიტორინგის დეპარტამენტის მიერ „დაქირავებულ პირთა რეესტრში“ ასახული მონაცემების სისწორის შესწავლისას გამოვლინდა, რომ გადასახადის გადამხდელმა დაარღვია საგადასახადო კოდექსის მე-12 მუხლის მე-3 ნაწილის მოთხოვნები, კერძოდ, ერთი პირის მონაცემები არ იყო შეტანილი დაქირავებულ პირთა რეესტრში. \nაღნიშნულზე მომჩივანს 16.05.2023 წლის №CB1468745 საგადასახადო სამართალდარღვევის ოქმით შეეფარდა საგადასახადო კოდექსის 2885 მუხლით გათვალისწინებული სანქცია - ჯარიმა 200 ლარის ოდენობით.\nსამართალდარღვევის ოქმი გასაჩივრდა შემოსავლების სამსახურში, რომლის 14.06.2023 წლის №13334 ბრძანებით საჩივარი არ დაკმყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი \nშემოსავლების სამსახურმა იხელმძღვანელა საგადასახადო კოდექსის 302-ე მუხლის მე-6 ნაწილით, მე-12 მუხლის პირველი ნაწილის „ა“, „ბ“, „გ“ ქვეპუნქტებით, მე-2, მე-3 და მე-4 ნაწილებით, 269-ე მუხლის პირველი ნაწილით, 270-ე მუხლის პირველი, მე-2 და მე-7 ნაწილებით, 2885 მუხლით, საქართველოს ფინანსთა მინისტრის 31.12.2010 წლის №996 „გადასახადების ადმინისტრირების შესახებ“ ბრძანების 112 მუხლის მე-2 პუნქტით, საქართველოს ფინანსთა მინისტრის 31.12.2010 წლის №994 მიმდინარე კონტროლის პროცედურების ჩატარების, სასაქონლო-მატერიალურ ფასეულობათა ჩამოწერის, აღიარებული საგადასახადო დავალიანების დაფარვის, საგადასახადო დავალიანების გადახდევინების უზრუნველყოფის ღონისძიებების განხორციელების, სამართალდარღვევათა საქმისწარმოების წესის დამტკიცების თაობაზე“ ბრძანების 3719 მუხლის პირველი, მე-2, მე-3 და მე-5 პუნქტებით და განმარტავს,რომ ვინაიდან გადასახადის გადამხდელის მხრიდან ადგილი ჰქონდა სადავო ოქმში აღნიშნული საგადასახადო სამართალდარღვევის ჩადენის ფაქტს, შემოსავლების სამსახურმა მიიჩნია, რომ გადამხდელის საჩივარი დაუსაბუთებელია, საგადასახადო მონიტორინგის დეპარტამენტის მიერ სადავო საგადასახადო სამართალდარღვევის ოქმი შედგენილია საგადასახადო კანონმდებლობის მოთხოვნათა დაცვით და არ ექვემდებარება გაუქმებას. განსახილველ შემთხვევაში საგადასახადო კოდექსის 270-ე მუხლის მე-7 ნაწილის გამოყენება შემოსავლების სამსახურმა მიზანშეწონილად არ მიიჩნია.\n\n\nმომჩივნის არგუმენტაცია\nმომჩივნის განცხადებით, შემოწმების დროს ადგილზე არ იმყოფებოდა დირექტორი, შემმოწმებლებს ადგილზე დახვდათ დირექტორის მეუღლე, რომელიც არ იყო გარკვეული მიმდინარე პროცესების ნიუანსებში, კერძოდ: ინგა ნეფარიძეს სტატუსი შეჩერებული ქონდა ავადმყოფობის გამო (ხელი ქონდა მოტეხილი), დირექტორის თხოვნით დროებით გამოვიდა სამუშაო ადგილზე 1 საათით, რადგან დირექტორს უწევდა პირადი მიზნებისთვის სამუშაო ადგილის დატოვება. იგი არ შეიძლება ჩაითვალოს დაქირავებულ პირად იმ პერიოდისთვის, საგადასახადო კოდექსის მე-12 მუხლის პირველი და მე-2 ნაწილების თანახმად. აღნიშნულ პიროვნებასთან მომჩივანს არ ჰქონდა გაფორმებული შრომითი ხელშეკრულება და არ გაუცია ხელფასი. იგი მხოლოდ ერთი საათით ცვლიდა მოლარე ოპერატორს. რადგან დირექტორის მეუღლე ინგას იცნობდა როგორც ძველ თანამშრომელს მან არ იცოდა რომ ინგა იმ მომენტისთვის მხოლოდ დროებით ცვლიდა ოპერატორს, ამიტომ არასწორად მიაწოდა ინფორმაცია მონიტორინგის თანამშრომლებს. ამჟამად ამ პიროვნებასთან გაფორმებულია შესაბამისი ხელშეკრულება ანაზღაურებით და აღნიშნული ინფორმაცია ასახულია დაქირავებულ პირთა რეესტრში. ითხოვს დაკისრებული ჯარიმის გაფრთხილებით შეცვლას.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის მე-12 მუხლის პირველი ნაწილის „ა“ ქვეპუნქტის და მე-3 ნაწილის მიხედვით:\n1. დაქირავებით მუშაობად ითვლება ფიზიკური პირის მიერ ვალდებულების შესრულება იმ ურთიერთობათა ფარგლებში, რომლებიც რეგულირდება საქართველოს ან/და უცხო ქვეყნის შრომის კანონმდებლობით.\n3. ამ მუხლით გათვალისწინებული დაქირავებულ პირთა შესახებ ინფორმაცია დამქირავებელმა უნდა ასახოს დაქირავებულ პირთა რეესტრში, რომელსაც აწარმოებს შემოსავლების სამსახური.\nსაქართველოს ფინანსთა მინისტრის 31.12.2010 წლის №994 ბრძანებით დამტკიცებული ,,მიმდინარე კონტროლის პროცედურების ჩატარების, სასაქონლო-მატერიალურ ფასეულობათა ჩამოწერის, აღიარებული საგადასახადო დავალიანების დაფარვის, საგადასახადო დავალიანების გადახდევინების უზრუნველყოფის ღონისძიებების განხორციელების, სამართალდარღვევათა საქმისწარმოების წესის დამტკიცების თაობაზე“ ბრძანების 3719 მუხლის პირველი და მე-5 პუნქტების თანახმად:\n1. საგადასახადო ორგანო უფლებამოსილია, საქართველოს საგადასახადო კოდექსის 491 მუხლის შესაბამისად, ზოგადი ანალიტიკური პროცედურების საფუძველზე განახორციელოს საქართველოს საგადასახადო კოდექსის მე-12 მუხლით განსაზღვრულ „დაქირავებულ პირთა რეესტრში“ ასახული მონაცემების სისწორის შესწავლა.\n5. „დაქირავებულ პირთა რეესტრში“ ასახული მონაცემების სისწორის შესწავლისას, თუ გამოვლინდა დაქირავებულ ფიზიკურ პირთა შესახებ არასწორი ინფორმაცია, აღნიშნული გამოიწვევს საქართველოს საგადასახადო კოდექსით დადგენილ პასუხისმგებლობას.\nსაქართველოს ფინანსთა მინისტრის 31.12.2010 წლის №996 ბრძანებით დამტკიცებული „გადასახადების ადმინისტრირების შესახებ“ ინსტრუქციის 112 მუხლის პირველი და მე-2 პუნქტების მიხედვით:\n1. საქართველოს საგადასახადო კოდექსის მე-12 მუხლის შესაბამისად განსაზღვრული დამქირავებელი, ვალდებულია დაქირავებულ პირთა შესახებ ინფორმაცია ასახოს „დაქირავებულ პირთა რეესტრში“, რომელსაც აწარმოებს შემოსავლების სამსახური.\n2. დაქირავებულ პირთა შესახებ ინფორმაცია შემოსავლების სამსახურს წარედგინება ელექტრონულად, შრომითი ურთიერთობის დაწყებამდე, შემოსავლების სამსახურის ვებგვერდის (www.rs.ge) მეშვეობით.\nსაგადასახადო კოდექსის 2885 პირის მიერ დაქირავებულ პირთა რეესტრში დაქირავებულ პირთა შესახებ ინფორმაციის წარუდგენლობა იწვევს პირის დაჯარიმებას ყოველ დაქირავებულ პირზე 200 ლარის ოდენობით.\nსაგადასახადო კოდექსის 270-ე მუხლის მე-7 ნაწილის შესაბამისად ამ კოდექსის 273-ე ან 281-ე მუხლით, 286-ე მუხლის პირველი ან მე-11 ნაწილით ან 2885 ან 291-ე მუხლით გათვალისწინებული საგადასახადო სამართალდარღვევის ჩადენისთვის (გარდა იმ შემთხვევისა, როდესაც ეს ქმედებები ჩადენილია განმეორებით) ფულადი ჯარიმის ნაცვლად შესაძლებელია გამოყენებულ იქნეს გაფრთხილება.\nსაგადასახადო მონიტორინგის დეპარტამენტის 26.06.2023 წლის №61302-21-12 წერილიდან ირკვევა, რომ მომჩივნის მიმართ საგადასახადო მონიტორინგის დეპარტამენტის მიერ განხორციელდა „დაქირავებულ პირთა რეესტრში“ ასახული მონაცემების სისწორის შესწავლა, რა დროსაც გამოვლინდა, რომ გადასახადის გადამხდელის მიერ დარღვეული იქნა საგადასახადო კოდექსის მე-12 მუხლის მე-3 ნაწილის მოთხოვნები, კერძოდ, მომჩივნის მიერ ერთი პირი არ იყო შეტანილი დაქირავებულ პირთა რეესტრში. აღნიშნულის საფუძველზე 16.05.2023 შედგენილ იქნა საგადასახადო სამართალდარღვევის ოქმი №CB1468745 და სამართალდამრღვევს საქართველოს საგადასახადო კოდექსის 2885 მუხლით სანქციის სახით შეეფარდა ჯარიმა 200 ლარის ოდენობით.\nსაგადასახადო მონიტორინგის დეპარტამენტის მიერ გადამოწმებული ინფორმაციით ,,დაქირავებულ პირთა რეესტრში“ --- ----ძე დამატებულია 16.05.2023 წელს აქტიურის სტატუსით.\nმომჩივნის განმარტებით, ინგა ნეფარიძეს სტატუსი შეჩერებული ქონდა ავადმყოფობის გამო (ხელი ქონდა მოტეხილი), დირექტორის თხოვნით დროებით გამოვიდა სამუშაო ადგილზე 1 საათით, რადგან დირექტორს უწევდა პირადი მიზნებისთვის სამუშაო ადგილის დატოვება. იგი არ შეიძლება ჩაითვალოს დაქირავებულ პირად იმ პერიოდისთვის, საგადასახადო კოდექსის მე-12 მუხლის პირველი და მე-2 ნაწილების თანახმად. აღნიშნულ პიროვნებასთან მომჩივანს არ ჰქონდა გაფორმებული შრომითი ხელშეკრულება და არ გაუცია ხელფასი. იგი მხოლოდ ერთი საათით ცვლიდა მოლარე ოპერატორს.\nზემოაღნიშნულის გათვალისწინებით, ვინაიდან მომჩივანს არ ქონდა დაქირავებულ პირთა რეესტრში შეტანილი ერთი თანამშრომლის მონაცემები, საბჭო მიიჩნევს, რომ საგადასახადო მონიტორინგის დეპარტამენტის 16.05.2023 წლის №CB1468745 საგადასახადო სამართალდარღვევის ოქმი შედგენილია მართებულად და არ არსებობს მისი გაუქმების და საჩივრის დაკმაყოფილების საფუძველი.\n\n\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\n\n\nჩამოტვირთვა\nგაზიარება\nთეგები:\nსანქციები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n7\n\nდოკუმენტის დათვალიერება\n\ninfohub@rs.ge",
    "title": "Document 313869d7-0651-4653-aeb5-e60804388e8b"
  }
}