{
  "id": "10fbbc3d-5971-4002-9f86-2462219e7800",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №20167/2/2023\n30 ოქტომბერი 2023\nდოკუმენტის #:\n20167/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n26 ოქტომბერი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, ხელფასის სახით მიღებული შემოსავლები, გადახდის წყაროსთან გადასახადის დაკავების წესი, დღგ-ით დასაბეგრი ოპერაციები\nჩამოტვირთვა\nგაზიარება\n№20167/2/2023\n26 .10. 2023 \n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „-----------“ (ს/ნ -------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 6.10.2023 წელს განიხილა და მიიღო გადაწყვეტილება  შპს „-----------“ს  4.07.2023 წელს რეგისტრირებულ საჩივარზე (რეგისტრაციის №20167/2/2023).\n\n\nდავის საგანი: \nშემოსავლების სამსახურის 28.02.2022 წლის №5002 ბრძანების აღსრულების შედეგები.\n\n\nგასაჩივრებული გადაწყვეტილება: \n1. აუდიტის დეპარტამენტის 5.05.2023 წლის №025-4 საგადასახადო მოთხოვნა;\n2. შემოსავლების სამსახურის 14.06.2023 წლის №13346 ბრძანება.\n\n\nდარიცხული თანხა: 192 695 ლარი. \nმათ შორის:\nგადასახადი - 105 637\nდღგ - 75 838\nმოგების გადასახადი - 1 908\nსაშემოსავლო გადასახადი -27 891\nჯარიმა - 50 343\nსაურავი - 36 715\n\n\nფაქტების აღწერა/დარიცხვის საფუძვლები \nაუდიტის დეპარტამენტის 22.12.2021 წლის საგადასახადო შემოწმების აქტის საფუძველზე გადასახადის გადამხდელს წარედგინა ამავე დეპარტამენტის 27.12.2021 წლის №025-14 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 28.02.2022 წლის №5002 ბრძანებით საჩივარი დაკმაყოფილდა ნაწილობრივ:\n- არაპირდაპირი მეთოდის გამოყენებით განსაზღვრული ფასნამატის დაზუსტების მიზნით გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები (მათ შორის, ინფორმაცია ცხრილის სახით საქონლის სახეობების/ჯგუფების მიხედვით ფასნამატის შესახებ);\n- განსაზღვრულ ვადაში შესაბამისი მტკიცებულებების წარმოდგენის შემთხვევაში, აუდიტის დეპარტამენტს დაევალა, გადასახადის გადამხდელის მონაწილეობით, შეისწავლოს წარმოდგენილი მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო ვალდებულებების კორექტირება (შემცირება);\n- აუდიტის დეპარტამენტს დაევალა შესრულების შედეგების გათვალისწინებით, განსაზღვროს იმ თანხის ოდენობა, რომელიც შესამოწმებელი პერიოდის ბოლოსთვის უნდა არსებულიყო სალაროში და აღნიშნულის გათვალისწინებით განახორციელოს, ანგარიშვალდებულ პირზე გაცემულ ხელფასად განხილვის საფუძვლით დარიცხული თანხების კორექტირება (შემცირება);\n- იმპორტირებული პროდუქციის საინვოისო ღირებულების 25%-ის და კრედიტორული დავალიანების თანხის დირექტორზე გაცემულ სესხად განხილვის საფუძვლით განსაზღვრულ საგადასახდო ვალდებულებებთან დაკავშირებით გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში, აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\n- განსაზღვრულ ვადაში მტკიცებულებების წარდგენის შემთხვევაში, დაევალა აუდიტის დეპარტამენტს შეისწავლოს წარმოდგენილი მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო ვალდებულებების კორექტირება (შემცირება);\n- აუდიტის დეპარტამენტს დაევალა იმპორტირებული საქონლის საინვოისო ღირებულების 25%-ის და კრედიტორული დავალიანების თანხის საწარმოს დირექტორზე გაცემულ უპროცენტო სესხად განხილვის საკითხი შეისწავლოს შემოსავლების სამსახურის უფროსის 8.07.2019 წლის №22708 ბრძანებით დამტკიცებული მეთოდური მითითებისა (დანართი №8) მიხედვით და შესწავლის შედეგების გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო ვალდებულებების კორექტირება (შემცირება);\n- დანარჩენ ნაწილში საჩივარი არ დაკმაყოფილდა.\nშემოსავლების სამსახურის 28.02.2022 წლის №5002 ბრძანების აღსრულების შედეგებზე გამოცემული აუდიტის დეპარტამენტის 28.04.2023 წლის დასკვნიდან ირკვევა, რომ გადასახადის გადამხდელის მიერ დამატებით წარმოდგენილი საქონლის მოძრაობის ამსახველი ინფორმაციის და შემოსავლების სამსახურის ბრძანების შესაბამისად დაკორექტირდა 2020-2021 წლებში არაპირდაპირი მეთოდით დათვლილი შემოსავალი და აღნიშნულის შესაბამისად სალაროში არსებული თანხის ოდენობა.\nასევე, გადასახადის გადამხდელის მიერ დამატებით წარმოდგენილ იქნა ურთიერთშედარების აქტი არარეზიდენტთან არსებული დავალიანების შესახებ. შემოსავლების სამსახურის ბრძანების შესაბამისად დაკორექტირდა მოგების გადასახადით დასაბეგრი ბაზა და სესხად განხილული სარგებლის თანხა.\nაუდიტის დეპარტამენტის 28.04.2023 წლის დასკვნის საფუძველზე, გადასახადის გადამხდელს წარედგინა ამავე დეპარტამენტის 5.05.2023 წლის №025-4 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 14.06.2023 წლის №13346 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 304-ე მუხლის 21 ნაწილზე და ყურადღებას ამახვილებს ფაქტობრივ გარემოებაზე, რომლის მიხედვით დადგენილია, რომ გადამხდელის მიერ წარმოდგენილი დოკუმენტურად დადასტურებული მტკიცებულებებისა და შემოსავლების სამსახურის ბრძანების შესაბამისად განხორციელდა საგადასახადო ვალდებულებების კორექტირება.\nსაქმეზე არსებული მტკიცებულებების, აუდიტის დეპარტამენტის მიერ შედგენილი დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოების გამოკვლევის/შესწავლის საფუძველზე გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nმომჩივნის არგუმენტაცია \nშემოსავლების სამსახურის ბრძანების შესაბამისად წარადგინა მონაცემები, რაც სრულად არ იქნა გათვალიწინებული შემოწმების მიერ გადაანგარიშების მიმდინარეობისას. კერძოდ, დასკვნაში მითითებულია, რომ ,,გადასახადის გადამხდელის მიერ დამატებით წარმოდგენილი საქონლის მოძრაობის ამსახველი ინფორმაციის და შემოსავლების სამსახურის ბრძანების თანახმად დაკორექტირდა 2020-2021 წლებში არაპირდაპირი მეთოდით დათვლილი შემოსავალი და აღნიშნულის შესაბამისად სალაროში არსებული თანხის ოდენობა.“ \nშემოწმებისთვის წარდგენილია საქონლის ჩამოწერის ყოველდღიური მონაცემების ამსახველი ცხრილი, საქონლის დასახელების, კოდის, რეალიზაციის ფასის და თვითღირებულების მითითებით, რომელიც მოიცავს 1.03.2020 წლიდან 1.07.2021 წლამდე პერიოდს. აღნიშნულ მონაცემების მიხედვით დღგის დასაბეგრი ბრუნვა შეადგენს 3 753 361 ლარს, ხოლო გადაანგარიშების მიხედვით დასაბეგრი ბრუნვა შეადგენს 3 939 438 ლარს. რამ გამოიწვია სხვაობა 186 077 ლარი მომჩივნისთვის უცნობია. შესაბამისად, ითხოვს, შემოწმებამ ბოლომდე გაითვალისწინოს მის მიერ წარდგენილი მონაცემები და აღნიშნულის გათვალისწინებით მოხდეს შემოსავლების და სალაროში არსებული ნაშთის კორექტირება და შესაბამისად დარიცხული თანხების გადაანგარიშება. დანარჩენ საკითხებში გადაანგარიშებასთან მიმართებით პრეტენზია არ აქვს.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 73-ე მუხლის მე-5 ნაწილის „ა“ ქვეპუნქტის თანახმად, საგადასახადო ორგანოს უფლება აქვს, პირის საგადასახადო ვალდებულებები განსაზღვროს არაპირდაპირი მეთოდების გამოყენებით (აქტივების სიდიდის, საოპერაციო შემოსავლებისა და ხარჯების, პირის შესახებ ინფორმაციის მისი საქმიანობის სხვა საგადასახადო პერიოდთან ან სხვა ამგვარი გადასახადის გადამხდელის შესახებ მონაცემების შედარების, აგრეთვე სხვა მსგავსი ინფორმაციის ანალიზის საფუძველზე) თუ პირს არ აქვს სააღრიცხვო დოკუმენტაცია ან სააღრიცხვო დოკუმენტაციით შეუძლებელია დაბეგვრის ობიექტის დადგენა.\nსაგადასახადო კოდექსის 73-ე მუხლის მე-9 ნაწილის „ბ“ ქვეპუნქტის თანახმად, საგადასახადო ვალდებულების განსაზღვრის მიზნით საგადასახადო ორგანოს უფლება აქვს სამეურნეო ოპერაციის ფორმისა და შინაარსის გათვალისწინებით შეცვალოს მისი კვალიფიკაცია, თუ ოპერაციის ფორმა არ შეესაბამება მის შინაარსს.\nსაგადასახადო კოდექსის 161-ე მუხლის პირველი ნაწილის „ა“ ქვეპუნქტის 1.01.2021 წლამდე მოქმედი რედაქციით, დღგ-ით დასაბეგრი ოპერაციებია საქართველოს ტერიტორიაზე ეკონომიკური საქმიანობის ფარგლებში საქონლის მიწოდება ან/და მომსახურების გაწევა.\nსაგადასახადო კოდექსის 159-ე მუხლის პირველი ნაწილის „ა“ ქვეპუნქტის თანახმად, დღგ-ით დასაბეგრი ოპერაციაა დასაბეგრი პირის მიერ საქართველოს ტერიტორიაზე ეკონომიკური საქმიანობის ფარგლებში ანაზღაურების სანაცვლოდ საქონლის მიწოდება.\nსაგადასახადო კოდექსის 101-ე მუხლის პირველი ნაწილის თანახმად, ხელფასის სახით მიღებულ შემოსავლებს განეკუთვნება ფიზიკური პირის მიერ დაქირავებით მუშაობის შედეგად მიღებული ნებისმიერი საზღაური ან სარგებელი.\nსაგადასახადო კოდექსის 154-ე მუხლის პირველი ნაწილის „ა“ ქვეპუნქტის თანახმად, გადახდის წყაროსთან გადასახადის დაკავება ევალება საგადასახადო აგენტს, რომელიც არის იურიდიული პირი, საწარმო/ორგანიზაცია ან მეწარმე ფიზიკური პირი, რომელიც დაქირავებულს უხდის ხელფასს.\nშემოსავლების სამსახურის 28.02.2022 წლის №5002 ბრძანების აღსრულების შედეგად გამოიცა აუდიტის დეპარტამენტის 28.04.2023 წლის დასკვნა, საიდანაც ირკვევა, რომ გადასახადის გადამხდელის მიერ დამატებით წარმოდგენილი საქონლის მოძრაობის ამსახველი ინფორმაციის და შემოსავლების სამსახურის ბრძანების შესაბამისად დაკორექტირდა 2020-2021 წლებში არაპირდაპირი მეთოდით დათვლილი შემოსავალი და აღნიშნულის შესაბამისად სალაროში არსებული თანხის ოდენობა. ასევე, გადასახადის გადამხდელის მიერ დამატებით წარმოდგენილ იქნა ურთიერთშედარების აქტი არარეზიდენტთან არსებული დავალიანების შესახებ. შემოსავლების სამსახურის ბრძანების შესაბამისად დაკორექტირდა მოგების გადასახადით დასაბეგრი ბაზა და სესხად განხილული სარგებლის თანხა.\nსაბჭო ყურადღებას ამახვილებს იმ გარემოებაზე, რომ საგადასახადო შემოწმების შედეგების გადაანგარიშებისას, გადასახადის გადამხდელის მონაწილეობით, შესწავლილი და სათანადო საფუძვლების არსებობის შემთხვევაში გათვალისწინებული იქნა გადასახადის გადამხდელის მიერ დამატებით წარდგენილი ინფორმაცია/დოკუმენტაცია, შედეგად შემცირებას დაექვემდებარა გადასახადის და სანქციის თანხები.\nაღნიშნულიდან გამომდინარე, საბჭო მიიჩნევს, რომ აუდიტის დეპარტამენტის 28.04.2023 წლის დასკვნა გამოცემულია შემოსავლების სამსახურის 28.02.2022 წლის №5002 ბრძანების შესაბამისად და არ არსებობს სადავო აქტების გაუქმების საფუძველი. \n\n\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდაბეგვრას დაქვემდებარებული განაცემი\nდასაბეგრი იმპორტი\nსაქონლის მიწოდება/მომსახურების გაწევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n20\n\nდოკუმენტის დათვალიერება\n\ninfohub@rs.ge",
    "title": "Document 10fbbc3d-5971-4002-9f86-2462219e7800"
  }
}