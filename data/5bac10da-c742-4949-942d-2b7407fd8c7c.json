{
  "id": "5bac10da-c742-4949-942d-2b7407fd8c7c",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 11675\n01 ივნისი 2023\nდოკუმენტის #:\n11675\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n29 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაჩივრის განხილვა, საქართველოს საბაჟო ორგანო, მისი მიზნები და უფლება-მოვალეობანი, საქონლის დროებით შენახვის დასრულება, საქონლის განკარგვის ღონისძიებები, საბაჟო სამართალდარღვევა. პასუხისმგებლობის ზოგადი პრინციპები\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nბრძანება N 11675\n 29.05.2023\n\n\n\n\n\n\n------ -----------ის (პ/ნ ------------------)\n(მის.: -------------------------------------)\n2023 წლის 8 მაისის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 19 მაისის სხდომაზე (ოქმი №55) განიხილა ------ -----------ის (პ/ნ ------------------)№78763/21 საჩივარი, რომლებიც ეხება შემოსავლების სამსახურის საბაჟო დეპარტამენტის 2023 წლის 5 აპრილის №7353 ბრძანებას.\n\n\nმომჩივნის არგუმენტაცია:\nსაჩივრის ავტორი განმარტავს, რომ შპს „კ-----“-ის საბაჟო საწყობის ტერიტორიაზე დროებითი შენახვის 2022 წლის 9 მარტის დეკლარაციით შენახული იყო 13410 ბოთლი ალკოჰოლური სასმელი. ვინაიდან კანონით  დადგენილ  ვადაში  არ  განახორციელა  საბაჟო  პროცედურა   - მიუხედავად გაგზავნილი საქონლის განკარგვის განზრახვის წერილობითი შეტყობინებისა, საბაჟო დეპარტამენტმა მიიღო გადაწყვეტილება საქონლის სახელმწიფო საკუთრებაში გადაცემისა.\nმომჩივნის განმარტებით, ამ დროისთვის სხვა ანალოგიური საქონელიც ჰქონდა საბაჟო საწყობში შენახული, რომელზეც ამ დროისთვის ნაწილზე განახორციელა შენახვის ვადის გაგრძელება, ნაწილზე კი დაასრულა საბაჟო პროცედურები. ასევე მიუთითებს, რომ  ჰქონდა ფინანსური პრობლემები, რის გამოც ვერ შეძლო მთლიან საქონელზე განეხორციელებინა საბაჟო პროცედურები და ვერც შენახვის ვადა გააგრძელა, საქონლის ჩამორთმევით კი მნიშვნელოვანი ფინანსური ზარალი ექნება.\nაღნიშნულზე მითითებით ითხოვს 2023 წლის 5 აპრილის №7353 ბრძანების გაუქმებას და საბაჟო პროცედურების დასრულებისთვის განესაზღვროს დამატებით 10 დღე.\n\n\nფაქტობრივი გარემოებები:\nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ 2022 წლის 9 მარტს ------ -----------ის (პ/ნ ------------------) მიერ №69500/C437 დროებით შენახვის დეკლარაციით შპს „-----“-ის (ს/ნ --------) საბაჟო საწყობში შენახულ იქნა 13 410 ბოთლი (ბრუტო წონა 22893.31 კგ) ალკოჰოლური სასმელი. ვინაიდან, აღნიშნული საქონლის მიმართ საქართველოს საბაჟო კანონმდებლობით დადგენილ ვადაში არ განსაზღვრულა საბაჟო პროცედურა, საბაჟო ორგანოს უფლებამოსილი პირის მიერ 2023 წლის 22 თებერვალს შედგენილ იქნა №EL200900 საბაჟო სამართალდარღვევის ოქმი, რომლითაც ----- -----ს საქონლის დეკლარირების ვადის დარღვევისთვის დაეკისრა საქართველოს საბაჟო კოდექსის 165-ე მუხლით გათვალისწინებული პასუხისმგებლობა და საბაჟო სანქციის სახით შეეფარდა ჯარიმა 1 000 ლარის ოდენობით.\nზემოაღნიშნული საბაჟო სამართალდარღვევის ოქმი ------ -----------ს გაეგზავნა გაფორმების ეკონომიკური ზონა „----ის“ 2023 წლის 6 მარტის №21-10-19/18057 წერილობითი შეტყობინებით, რომლითაც ნაკლოვანების აღმოფხვრის ან რეექსპორტის განხორციელებისთვის განესაზღვრა 10 დღის ვადა. ამავე წერილით ეცნობა, რომ მითითებული ვალდებულების შეუსრულებლობის შემთხვევაში, საბაჟო ორგანოს მიერ განხორციელდებოდა საქართველოს საბაჟო კოდექსის 103-ე მუხლით განსაზღვრული საქონლის განკარგვის ღონისძიებები. აღნიშნული შეტყობინება ------ -----------ს ჩაჰბარდა 2023 წლის 13 მარტს.\nვინაიდან, ამოიწურა შეტყობინებით განსაზღვრული ვადა, ხოლო ------ -----------ის (პ/ნ ------------------) მიერ კუთვნილი საქონლის მიმართ საბაჟო პროცედურა არ განსაზღვრულა და არც საქონლის განკარგვის ღონისძიება განხორციელებულა, საბაჟო დეპარტამენტის 2023 წლის 5 აპრილის №7353 ბრძანებით ------ -----------ის (პ/ნ ------------------) კუთვნილი, შპს „----“-ის (ს/ნ 2-----) საბაჟო საწყობის ტერიტორიაზე 2022 წლის 9 მარტის №69500/C437 დროებით შენახვის დეკლარაციით შენახული 13 410 ბოთლი (ბრუტო წონით 22893.91 კგ) ალკოჰოლური სასმელი გადაცემულ იქნა სახელმწიფო საკუთრებაში.\nსაბაჟო დეპარტამენტის 2023 წლის 5 აპრილის №7353 ბრძანებით სახელმწიფო საკუთრებაში გადაცემული საქონელი განთავსებულია შპს „-------“-ის (ს/ნ ----------) საბაჟო საწყობში.\nსაჩივარი შემოსავლების სამსახურში წარმოდგენილია ფოსტის მეშვეობით. საჩივარზე დართული დოკუმენტის შესაბამისად კი, საჩივრის ფოსტაში წარდგენის თარიღად მითითებულია 2023 წლის 4 მაისი.\n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საბაჟო კოდექსის მე-5 მუხლის მე-2 ნაწილით, საბაჟო ორგანო ახორციელებს საბაჟო ზედამხედველობას, საბაჟო კონტროლს და საბაჟო ფორმალობებს.\nამავე კოდექსის 78-ე მუხლის მე-3 ნაწილის მიხედვით, საბაჟო საწყობში საქონლის დროებით შენახვის შემთხვევაში დროებით შენახული უცხოური საქონლის მიმართ საბაჟო პროცედურის განსაზღვრისთვის ან რეექსპორტის გამოყენებისთვის აუცილებელი საბაჟო ფორმალობა 180 დღეში უნდა განხორციელდეს.\nსაქართველოს საბაჟო კოდექსის 103-ე მუხლის პირველი ნაწილის შესაბამისად, საბაჟო ორგანომ საქონლის განკარგვის მიზნით მის მიმართ შეიძლება განახორციელოს შემდეგი ღონისძიებები:\nა) საბაჟო სანქციის სახით საბაჟო სამართალდარღვევის საქონლის ან/და სატრანსპორტო საშუალების უსასყიდლოდ ჩამორთმევა;\nბ) საქონლის განადგურება;\nგ) საქონლის სახელმწიფო საკუთრებაში გადაცემა.\nამავე მუხლის მე-2 ნაწილის „დ“ ქვეპუნქტის მიხედვით, ამ მუხლის პირველი ნაწილის „ბ“ და „გ“ ქვეპუნქტებით გათვალისწინებული საქონლის განკარგვის ღონისძიებები საბაჟო ორგანოს ინიციატივით ხორციელდება იმ საქონლის მიმართ, რომლის (მათ შორის, დროებით შენახული საქონლის) მიმართაც საქართველოს კანონმდებლობით დადგენილ ვადაში არ განსაზღვრულა საბაჟო პროცედურა ან რომლის მიმართაც აღნიშნული ვადის ამოწურვამდე ამ მუხლის მე-4 ნაწილით გათვალისწინებული საქონლის განკარგვის ღონისძიება არ განხორციელებულა.\nამავე მუხლის მე-3 ნაწილით, საბაჟო ორგანო დეკლარანტს წერილობით ატყობინებს საქონლის განკარგვის განზრახვის შესახებ და ადგენს ამ მუხლის მე-2 ნაწილის „ა“ − „ვ“ ქვეპუნქტებით გათვალისწინებული ნაკლოვანებების აღმოფხვრის ვადას, რომელიც 30 დღეს არ უნდა აღემატებოდეს. ამ ვადაში დეკლარანტის მიერ აღნიშნული ნაკლოვანებების აღმოფხვრის ან საქონლის რეექსპორტის შემთხვევაში საბაჟო ორგანო არ ახორციელებს საქონლის სახელმწიფო საკუთრებაში გადაცემას ან საქონლის განადგურებას.\nდადგენილია, რომ 2022 წლის 9 მარტს მომჩივნის მიერ დროებით შენახვის დეკლარაციით საბაჟო საწყობში შენახულ იქნა 13 410 ბოთლი (ბრუტო წონა 22893.31 კგ) ალკოჰოლური სასმელი, რომლის მიმართ საქართველოს საბაჟო კანონმდებლობით დადგენილ ვადაში არ განსაზღვრულა საბაჟო პროცედურა. 2023 წლის 6 მარტის წერილობითი შეტყობინებით, ნაკლოვანების აღმოფხვრის ან რეექსპორტის განხორციელებისთვის მომჩივანს განესაზღვრა 10 დღის ვადა და ასევე ეცნობა, რომ მითითებული ვალდებულების შეუსრულებლობის შემთხვევაში, საბაჟო ორგანოს მიერ განხორციელდებოდა საქართველოს საბაჟო კოდექსის 103-ე მუხლით განსაზღვრული საქონლის განკარგვის ღონისძიებები.\nდადგენილია ასვე, რომ აღნიშნული შეტყობინება ------ -----------ს ჩაჰბარდა 2023 წლის 13 მარტს, თუმცა მომჩივნის მიერ ღნიშნული საქონლის მიმართ საბაჟო პროცედურა არ განსაზღვრულა და არც საქონლის განკარგვის ღონისძიება განხორციელებულა. შესაბამსიად, საბაჟო დეპარტამენტის 2023 წლის 5 აპრილის №7353 ბრძანებით საბაჟო საწყობის ტერიტორიაზე 2022 წლის 9 მარტის №69500/C437 დროებით შენახვის დეკლარაციით შენახული 13 410 ბოთლი (ბრუტო წონით 22893.91 კგ) ალკოჰოლური სასმელი მართლზომიერად იქნა გადაცემული სახელმწიფო საკუთრებაში.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტი შეესაბამება  საქართველოს  კანონმდებლობით  გათვალისწინებულ  მოთხოვნებს  და  არ  არსებობს საჩივრის დაკმაყოფილების საფუძველი.\n\n\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ:\n\n\n\n\n1.  ------ -----------ის (პ/ნ ------------------) საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n16\n\nდოკუმენტის დათვალიერება\n\ninfohub@rs.ge",
    "title": "Document 5bac10da-c742-4949-942d-2b7407fd8c7c"
  }
}