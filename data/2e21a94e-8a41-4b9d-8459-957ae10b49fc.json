{
  "id": "2e21a94e-8a41-4b9d-8459-957ae10b49fc",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 3595\n01 მარტი 2023\nდოკუმენტის #:\n3595\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n24 მარტი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nეკონომიკური საქმიანობა, გადასახადისაგან გათავისუფლება\nჩამოტვირთვა\nგაზიარება\nბრძანება N 3595 \n24.02.2023\n\n\n\n\n\"-------\" (პ/ნ -------- )\n(მის:--------- )\n2023 წლის 10 იანვრის საჩივრის\n დაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 24 თებერვლის სხდომაზე (ოქმი №18), განიხილა \"--------\" (პ/ნ ----------) №77892/1/2023 საჩივარი, რომელიც ეხება 2023 წლის 4 იანვრის № \"---------\" საბაჟო დეკლარაცია - ფორმა 4-ით დარიცხულ იმპორტის გადასახდელს (59,78 ლარი).\n\n\nმომჩივნის არგუმენტაცია: \nსაჩივრის ავტორი განმარტავს, რომ პირადი მოხმარების მიზნით, ერთ-ერთი ონლაინ მაღაზიიდან გამოიწერა ტანსაცმელი, რომლის ჯამური ღირებულება არ აღემატებოდა 300 ლარს და წონა იყო 7 კილომდე. მხოლოდ იმიტომ, რომ რამდენიმე შარვალი ჰქონდა გამოწერილი, ჩაითვალა, რომ კომერციული დანიშნულებისთვის იყო გამოწერილი. მომჩივანი ასევე მიუთითებს, რომ საქონელი გამოიწერა საახალწლო საჩუქრებად და შესაბამისად მიაჩნია, რომ მისი დეკლარირება არ უნდა მომხდარიყო და სადავოდ ხდის დღგ-ის (59,78 ლარის ოდენობით) დარიცხვას.\nაღნიშნულზე მითითებით, ითხოვს კანონმდებლობით გათვალისწინებული შეღავათით სარგებლობას, №\"--------\" საბაჟო დეკლარაცია - ფორმა 4-ისა და დარიცხული იმპორტის გადასახდელის გაუქმებას.\n\n\nფაქტობრივი გარემოებები: \nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ საფოსტო გადამზიდავ შპს „-----“ შემოიტანა ფიზიკური პირი \"-------\" (პ/ნ -----------) სახელზე დამისამართებული №--------1 საფოსტო გზავნილი, რომელშიც მოთავსებული საქონლის (11 ერთეული ტანსაცმელი (მათ შორის 9 ცალი შარვალი და 1 ცალი კაბა), 1 ხელჩანთა, 1 ცალი ბიჟუტერია) საერთო ღირებულება არ აღემატებოდა 300 ლარს.\nვინაიდან \"---------\" საფოსტო გზავნილში მოთავსებული ზემოთ ჩამოთვლილი საქონელი თვისებრივი მახასიათებლისა და რაოდენობის გათვალისწინებით ჩაითვალა ეკონომიკური საქმიანობისათვის განკუთვნილად, დაექვემდებარა სავალდებულო დეკლარირებას\nგამომდინარე იქიდან, რომ \"---------- ის \" სახელზე შემოტანილ საფოსტო გზავნილში განთავსებული ნივთები ჩაითვალა ეკონომიკური საქმიანობისათვის განკუთვნილად,\"---------\" ვერ ისარგებლებდა საქართველოს საგადასახადო კოდექსის 199-ე მუხლის „დ.ვ.“ ქვეპუნქტით გათვალისწინებული შეღავათით. შესაბამისად, 2022 წლის 4 იანვარს დარეგისტრირდა №\"---------\" საბაჟო დეკლარაცია - ფორმა 4 და მას განესაზღვრა იმპორტის გადასახადი 1.71 ლარი და დღგ 59.78 ლარი, ჯამში 61.60 ლარის ოდენობით.\nდეკლარაციაში მითითებული მონაცემების სისწორეს \"---------\" დაეთანხმა ხელმოწერით და საფოსტო გზავნილს დატოვებული აქვს საბაჟო კონტროლის ზონა. \n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საბაჟო კოდექსის მე-5 მუხლი ადგენს, რომ საბაჟო ორგანო ახორციელებს საბაჟო ზედამხედველობას, საბაჟო კონტროლს და საბაჟო ფორმალობებს.\nამავე კოდექსის მე-6 მუხლის მიხედვით, საბაჟო კონტროლი გულისხმობს საქართველოს საბაჟო კანონმდებლობის, აგრეთვე საქართველოს საბაჟო ტერიტორიასა და უცხო ქვეყანას შორის გადაადგილებული საქონლის შემოტანის, ტრანზიტის, გადაადგილების, შენახვის, მიზნობრივი დანიშნულებით გამოყენებისა და გატანის, აგრეთვე უცხოური საქონლის და მიზნობრივი დანიშნულებით გამოყენებული საქონლის საქართველოს საბაჟო ტერიტორიაზე განთავსებისა და გადაადგილების მარეგულირებელი სხვა სამართლებრივი აქტების მოთხოვნათა დაცვის უზრუნველსაყოფად საბაჟო ორგანოს მიერ განსახორციელებელ ცალკეულ ქმედებებს. \nამავე საკანონმდებლო აქტის 27-ე მუხლის შესაბამისად, საბაჟო ორგანო უფლებამოსილია განახორციელოს საბაჟო კონტროლი ნებისმიერი ფორმით.\nსაქართველოს საგადასახადო კოდექსის მე-9 მუხლის მიხედვით, ეკონომიკურ საქმიანობად განიხილება ნებისმიერი საქმიანობა, რომელიც ხორციელდება შემოსავლის ან კომპენსაციის მისაღებად, მიუხედავად ამ საქმიანობის შედეგისა, თუ ამ კოდექსით სხვა რამ არ არის გათვალისწინებული. \nამავე კოდექსის 199-ე მუხლის „დ.ვ“ ქვეპუნქტის შესაბამისად, იმპორტის გადასახადისაგან გათავისუფლებულია ფიზიკური პირის მიერ საფოსტო გზავნილის შემთხვევაში საგარეო-ეკონომიკური საქმიანობის ეროვნული სასაქონლო ნომენკლატურის 28-ე–97-ე ჯგუფების შესაბამისი 300 ლარამდე ღირებულების, 30 კგ-მდე საერთო წონის საქონლის (საგარეო-ეკონომიკური საქმიანობის ეროვნული სასაქონლო ნომენკლატურის 3824 90 980 01 კოდით გათვალისწინებული საქონლის გარდა) იმპორტი, რომელიც ეკონომიკური საქმიანობისათვის განკუთვნილი არ არის.\nამავე საკანონმდებლო აქტის 309-ე მუხლის 132-ე ნაწილით დადგენილია, რომ 2026 წლის 1 იანვრამდე დღგისგან გათავისუფლებულია საქონლის იმპორტი ამ კოდექსის 199-ე მუხლის „დ“ და „ო“ ქვეპუნქტების მოთხოვნების შესაბამისად, იმავე მუხლის შენიშვნის გათვალისწინებით, გარდა თავისუფალი ინდუსტრიული ზონიდან საქონლის იმპორტისა\nამავე კოდექსის მე-8 მუხლის 47-ე ნაწილის თანახმად, ტერმინი იმპორტი განიმარტება, როგორც საქართველოს საბაჟო კოდექსის შესაბამისად საქონლის თავისუფალ მიმოქცევაში გაშვების პროცედურაში მოქცევა.\nსაქართველოს საბაჟო კოდექსის 105-ე მუხლის მე-2 ნაწილის „ა“ ქვეპუნტის შესაბამისად, საქონლის თავისუფალ მიმოქცევაში გაშვება იწვევს იმპორტის გადასახდელის გადახდის ვალდებულების წარმოშობას.\nსაქართველოს საგადასახადო კოდექსის მე-60 მუხლის მიხედვით, საგადასახადო შეღავათად ითვლება სხვა გადასახადის გადამხდელებთან შედარებით ცალკეული კატეგორიის გადასახადის გადამხდელებისათვის მინიჭებული უპირატესობა, კერძოდ, შესაძლებლობა, გადაიხადონ გადასახადი ნაკლები ოდენობით ან გათავისუფლდნენ გადასახადის გადახდისაგან. ამავე მუხლით დადგენილია, რომ აკრძალულია ინდივიდუალური ხასიათის საგადასახადო შეღავათის დაწესება და ცალკეული პირის გათავისუფლება გადასახადისაგან.\nდადგენილია, რომ მომჩივნის მიერ საფოსტო გზავნილით შემოტანილი საქონელი, მისი თვისებრივი მახასიათებლისა და რაოდენობის გათვალისწინებით ჩაითვალა ეკონომიკური საქმიანობისათვის განკუთვნილად. შესაბამისად, მომჩივნისთვის საგადასახადო შეღავათით სარგებლობისთვის საქართველოს საგადასახადო კოდექსის 199-ე მუხლის „დ.ვ“ ქვეპუნქტით გათვალისწინებული სამართლებრივი საფუძველი არ არსეობს და საფოსტო გზავნილით შემოტანილი საქონლის იმპორტი ექვემდებარება იმპორტის გადასახდელით დაბეგვრას. \nამდენად, ვინაიდან მომჩივანი ვერ ისარგებლებს მის მიერ საფოსტო გზავნილებით შემოტანილ საქონელზე საქართველოს საგადასახადო კოდექსის 199-ე მუხლის „დ.ვ“ ქვეპუნქტით გათვალისწინებული შეღავათით და მისი კუთვნილი საფოსტო გზავნილით შემოტანილი საქონლის დეკლარირება მართლზომიერია\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო საბაჟო დეკლარაცია - ფორმა 4 და დარიცხული იმპორტის გადასახდელი შესაბამისობაშია მოქმედ კანონმდებლობასთან და არ არსებობს საჩივრის დაკმაყოფილების საფუძველი. \n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ:\n\n\n\n\n1.\"---------\" (პ/ნ \"---------\" ) საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n39\n\nდოკუმენტის დათვალიერება\n\ninfohub@rs.ge",
    "title": "Document 2e21a94e-8a41-4b9d-8459-957ae10b49fc"
  }
}