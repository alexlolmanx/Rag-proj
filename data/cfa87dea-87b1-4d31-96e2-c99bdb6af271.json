{
  "id": "cfa87dea-87b1-4d31-96e2-c99bdb6af271",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №5647/2/2018-2\n23 დეკემბერი 2022\nდოკუმენტის #:\n5647/2/2018-2\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n03 აპრილი 2019\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nჩამოტვირთვა\nგაზიარება\n№5647/2/2018                                                             \n03.04.2019\t\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: „----------“\nშემმოწმებელი: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ განიხილა და მიიღო გადაწყვეტილება „----------““-ის საჩივარზე. \n\n\n\n\nდავის საგანი:\nპირგასამტეხლოს ერთობლივი შემოსავლიდან გამოსაქვით ხარჯებში არ გათვალისწინება;\n\n\nგასაჩივრებული გადაწყვეტილება:\n1.\tაუდიტის დეპარტამენტის --.--.2017 წლის №----- საგადასახადო მოთხოვნა;\n2.\tშემოსავლების სამსახურის --.--.2018 წლის №----- ბრძანება;\n\n\nდარიცხული თანხა: 717139.74 ლარი\n\n\nმათ შორის:\nმოგების გადასახადი - 353351 ლარი.\nჯარიმა - 162820 ლარი.\nსაურავი - 200968,74 ლარი.\n\n\n\n\nპროცედურული გარემოებები\nმომჩივანს სადავო თანხები დაერიცხა აუდიტის დეპარტამენტის გასვლითი საგადასახადო შემოწმების --.--.2017 წლის აქტის საფუძველზე. შემოწმებამ მოიცვა --.--.2012 წლიდან --.--.2015 წლამდე პერიოდი. აღნიშნულის თაობაზე გამოიცა აუდიტის დეპარტამენტის --.--.2017 წლის №------ ბრძანება და №----- „საგადასახადო მოთხოვნა“.\nზემოაღნიშნული აქტები გასაჩივრდა შემოსავლების სამსახურში, რომლის --.--.2018 წლის №----- ბრძანებით საჩივარი არ დაკმაყოფილდა. \n\n\n\n\nსადავო საკითხი:\nპირგასამტეხლოს ერთობლივი შემოსავლიდან გამოსაქვით ხარჯებში არ გათვალისწინება;\n\n\nფაქტების აღწერა\nშემოწმების აქტის თანახმად, შემოწმებით დადგინდა, რომ შპს „----------“-ს დასაბეგრი შემოსავალი 2012-2014 წლებში სადაზღვევო საქმიანობის სფეროში (გამომუშავებული სადაზღვევო პრემია, გადაზღვევის ხარჯი, ანაზღაურებული ზარალები, გამოქვითული რეზერვები და გადამზღვევლის წილი ანაზღაურებულ ზარალებში) განსხვავებულია დეკლარირებულისაგან, კერძოდ დასაბეგრმა შემოსავალმა 2012-2014 წლებში შეადგინა 1528832 ლარი, ნაცვლად გადამხდელის მიერ დათვლილი 91127 ლარის ზარალისა. აღნიშნული სხვაობიდან 1524095 ლარზე წარმოადგინა სასამართლოს გადაწყვეტილება, \nაღნიშნული თანხიდან 926578 ლარი წარმოადგენს 2012-2014 წლებში ასანაზღაურებელ ზარალს, რომელიც კომპანიას არ აქვს გათვალისწინებული ერთობლივი შემოსავლიდან გამოქვითვებში, ხოლო 597517 ლარი წარმოადგენს ხელშეკრულებით გათვალისწინებულ პირგასამტეხლოს.\nშემოწმებით, 926578 ლარი გათვალისწინებული იყო ერთობლივი შემოსავლიდან გამოქვითვებში, ხოლო პირგასამტეხლო საგადასახადო კოდექსის 136-ე მუხლის მე-13 პუნქტის შესაბამისად არ იყო გათვალისწინებული გამოქვითვებში, სხვაობა 602245 ლარი დაიბეგრა მოგების გადასახადით. კომპანიას დაერიცხა ძირითადი თანხა და ჯარიმა საგადასახადო კოდექსის 275-ე მუხლის შესაბამისად. სასამართლოს მიერ დაკისრებული პირგასამტეხლოს ნაწილში, რომლის 2016-2017 წლებში გადახდის დოკუმენტაცია წარმოადგინა გადამხდელს ჯარიმა დაერიცხა 275-ე მუხლის მიხედვით განსაზღვრული, საგადასახადო ვალდებულების შეცვლით დაკისრებული ჯარიმა 10%-ის ოდენობით. \n\n\nშემოსავლების სამსახურის არგუმენტაცია\nსაგადასახადო კოდექსის 136-ე მუხლის პირველი ნაწილის თანახმად, გადასახადის გადამხდელი ვალდებულია სწორად და დროულად აღრიცხოს შემოსავლები და ხარჯები დოკუმენტურად დადასტურებულ მონაცემთა საფუძველზე, ამ თავით გათვალისწინებული მეთოდების გამოყენებით და მიაკუთვნოს იმ საანგარიშო პერიოდს, რომელშიც მოხდა მათი მიღება და გაწევა.\nამავე მუხლის მე-13 ნაწილის თანახმად, ხელშეკრულებით გათვალისწინებული პირგასამტეხლო და სხვა ჯარიმები აღირიცხება საკასო მეთოდით.\nამავე კოდექსის 139-ე მუხლის პირველი და მეორე ნაწილების თანახმად, \n1.აღრიცხვის საკასო მეთოდის გამოყენებისას ხარჯების გაწევის მომენტად ითვლება გადასახადის გადამხდელის მიერ ხარჯების ფაქტობრივად გაწევის მომენტი, გარდა ამ მუხლის მე-3 და მე-4 ნაწილებით გათვალისწინებული შემთხვევებისა.\n2.აღრიცხვის საკასო მეთოდის გამოყენებისას გადასახადის გადამხდელის მიერ ხარჯების გაწევის მომენტად ითვლება:\nა) ნაღდი ფულით ანგარიშსწორებისას - ნაღდი ფულის გადახდის მომენტი;\nბ) უნაღდო წესით ანგარიშსწორებისას - ბანკის მიერ გადასახადის გადამხდელის საბანკო ან სხვა ანგარიშიდან თანხების ჩამოწერის მომენტი.\nხელშეკრულებით გათვალისწინებული პირგასამტეხლოს ერთობლივი შემოსავლიდან გამოსაქვით ხარჯებში გათვალისწინება დასაშვებია ხარჯის ფაქტობრივად გაწევის შემთხვევაში. განსახილველ შემთხვევაში ვინაიდან ხელშეკრულებით გათვალისწინებული პირგასამტეხლოს თანხის გადახდა არ დასტურდება, ამდენად, გადამხდელის მოთხოვნა მისი ხარჯებში გათვალისწინების თაობაზე უსაფუძვლოა.  \n\n\nმომჩივნის არგუმენტაცია\nსადავო შემთხვევა განსხვავებულია ტიპიურისაგან, დარიცხული პირგასამტეხლო აღიარებულია საქართველოს სასამართლოს მიერ. მოცემულ შემთხვევაში აღიარებული ვალდებულების გამოქვითვას სასამართლოს მიერ კანონიერ ძალაში შესული გადაწყვეტილება უდევს საფუძვლად, რაც ტიპიური პირგასამტეხლოს თანხის ხარჯად აღიარებისგან რადიკალურად განსხვავდება, აღნიშნულთან დაკავშირებით ასევე შესაძლებელია წარმოდგენა მტკიცებულებების, რომ სასამართლოს მიერ დაკისრებული პირგასამტეხლოები გადახდილი იყო მომჩივნის მიერ შემდგომ წლებში.  \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ აღნიშნულ ნაწილში საჩივარი არ უნდა დაკმაყოფილდეს, შემდეგ გარემოებათა გამო:\nსაგადასახადო კოდექსის 136-ე მუხლის პირველი ნაწილის თანახმად, „გადასახადის გადამხდელი ვალდებულია სწორად და დროულად აღრიცხოს შემოსავლები და ხარჯები დოკუმენტურად დადასტურებულ მონაცემთა საფუძველზე, ამ თავით გათვალისწინებული მეთოდების გამოყენებით და მიაკუთვნოს იმ საანგარიშო პერიოდს, რომელშიც მოხდა მათი მიღება და გაწევა.“. ამავე მუხლის მე-3 ნაწილის თანახმად, „გადასახადის გადამხდელი ვალდებულია სრულად აღრიცხოს თავის საქმიანობასთან დაკავშირებული ყველა ოპერაცია, რათა გარანტირებული იყოს კონტროლი მათ დაწყებაზე, მიმდინარეობასა და დასრულებაზე.“ \nამავე მუხლის მე-13 ნაწილის თანახმად, ხელშეკრულებით გათვალისწინებული პირგასამტეხლო და სხვა ჯარიმები აღირიცხება საკასო მეთოდით.\nსაგადასახადო კოდექსის 137-ე მუხლის თანახმად, აღრიცხვის საკასო მეთოდის გამოყენებისას გადასახადის გადამხდელმა:\nა) შემოსავლები უნდა აღრიცხოს მათი მიღების ან გამოყენებისა და განკარგვის უფლების მოპოვების მომენტიდან;\nბ) ხარჯები უნდა გამოქვითოს განაღდების შემდეგ (აღნიშნული არ ეხება ამ კოდექსის 111-ე მუხლით გათვალისწინებულ ამორტიზაციას დაქვემდებარებულ ძირითად საშუალებებს).\nსაგადასახადო კოდექსის 139-ე მუხლის პირველი და მეორე ნაწილების თანახმად,\n1.აღრიცხვის საკასო მეთოდის გამოყენებისას ხარჯების გაწევის მომენტად ითვლება გადასახადის გადამხდელის მიერ ხარჯების ფაქტობრივად გაწევის მომენტი, გარდა ამ მუხლის მე-3 და მე-4 ნაწილებით გათვალისწინებული შემთხვევებისა.\n2.აღრიცხვის საკასო მეთოდის გამოყენებისას გადასახადის გადამხდელის მიერ ხარჯების გაწევის მომენტად ითვლება:\nა) ნაღდი ფულით ანგარიშსწორებისას – ნაღდი ფულის გადახდის მომენტი;\nბ) უნაღდო წესით ანგარიშსწორებისას – ბანკის მიერ გადასახადის გადამხდელის საბანკო ან სხვა ანგარიშიდან თანხების ჩამოწერის მომენტი.\nზემოაღნიშნულიდან გამომდინარე, აუდიტის დეპარტამენტის და გადასახადის გადამხდელის არგუმენტაციის მოსმენის, წარმოდგენილი მტკიცებულებების შეფასების საფუძველზე, საბჭომ მიიჩნია, რომ ხელშეკრულებით გათვალისწინებული პირგასამტეხლოს ერთობლივი შემოსავლიდან გამოსაქვით ხარჯებში გათვალისწინება დასაშვებია ხარჯის ფაქტობრივად გაწევის შემთხვევაში. ვინაიდან, მომჩივანი წარმოდგენილი საჩივრით ადასტურებს, რომ პირგასამტეხლოს გადახდა მომჩივნის მიერ განხორციელდა შემდგომ წლებში, შესაბამისად, სადავო პერიოდში აღნიშნულის ხარჯად გათვალისწინებისა და გამოქვითვის საფუძველი არ არსებობს.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „ბ“ ქვეპუნქტით, 305-ე მუხლით და\nგადაწყვიტა:\n\n\n1.საჩივარი სადავო საკითხის ნაწილში არ დაკმაყოფილდეს; \n2.გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი, მე-12 კილომეტრი, №6) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nხარჯები რომლებიც გამოიქვითება\nუკუკავშირი\nდაკავშირებული დოკუმენტები\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n18\n\nდოკუმენტის დათვალიერება\n\ninfohub@rs.ge",
    "title": "Document cfa87dea-87b1-4d31-96e2-c99bdb6af271"
  }
}