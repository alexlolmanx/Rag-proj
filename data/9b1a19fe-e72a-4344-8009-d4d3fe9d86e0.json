{
  "id": "9b1a19fe-e72a-4344-8009-d4d3fe9d86e0",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №24943/2/2025\n11 აპრილი 2025\nდოკუმენტის #:\n24943/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n10 აპრილი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n3 დოკუმენტი\n3\nIII ეტაპი - სასამართლო\n0 დოკუმენტი\n№24943/2/2025\n10 აპრილი 2025\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\n\n\nმომჩივანი: შპს „------“ (ს/ნ ------------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 3.04.2025 წელს განიხილა და მიიღო გადაწყვეტილება შპს „-----“-ის 23.03.2025 წელს რეგისტრირებულ საჩივარზე (რეგისტრაციის №24943/2/2025).\n\n\nდავის საგანი: \nსაჩივრის განუხილველად დატოვება - არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება.\n\n\nგასაჩივრებული გადაწყვეტილება: \n1. აუდიტის დეპარტამენტის 6.10.2023 წლის №081-223 საგადასახადო მოთხოვნა;\n2. შემოსავლების სამსახურის 4.03.2025 წლის №3667 ბრძანება.\n\n\nდარიცხული თანხა: 234 823,88 ლარი. \nმათ შორის:\nგადასახადი - 153 299\nდღგ - 106 651\nსაშემოსავლო გადასახადი - 46 648\nჯარიმა - 75 626\nსაურავი - 5 898,88\n\n\nფაქტების აღწერა/დარიცხვის საფუძვლები \nკომპანიის საქმიანობაა სურსათით საბითუმო ვაჭრობა ბაზრობის ტერიტორიაზე, ქ. ----ი, ----ის ქ. №1-ში.\nაუდიტის დეპარტამენტის 22.08.2023 წლის №20769 და 25.09.2023 წლის №23428 ბრძანებების საფუძველზე განხორციელდა კომპანიის საქმიანობის 7.07.2021 წლიდან 1.08.2023 წლამდე საანგარიშო პერიოდების, ხოლო სასაქონლო-მატერიალური ფასეულობების ინვენტარიზაციის მიზნებისთვის 14.08.2023 წლის ჩათვლით პერიოდის კამერალური საგადასახადო შემოწმება. საგადასახადო შემოწმების შედეგები აისახა 26.09.2023 წლის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 6.10.2023 წლის №24743 ბრძანება და ამავე თარიღის №081-223 საგადასახადო მოთხოვნა, რაც 26.10.2023 წელს გასაჩივრდა შემოსავლების სამსახურში. \nშემოსავლების სამსახურის 4.12.2023 წლის №30197 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. საბჭოს 22.02.2024 წლის №21618/2/2023 (რეგ. 18.04.2024წ. №03/31663) გადაწყვეტილებით საჩივარი არ დაკმაყოფილდა. \nმომჩივანმა, აუდიტის დეპარტამენტის 6.10.2023 წლის №081-223 საგადასახადო მოთხოვნაზე, 19.02.2025 წელს კვლავ მიმართა შემოსავლების სამსახურს, რომლის 4.03.2025 წლის №3667 ბრძანებით საჩივარი, საგადასახადო კოდექსის 301-ე მუხლის „ზ“ ქვეპუნქტის შესაბამისად, დარჩა განუხილველი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი \nსაქმეში არსებული მასალებით ირკვევა, რომ კომპანიის მიერ აუდიტის დეპარტამენტის 6.10.2023 წლის №081-223 საგადასახადო მოთხოვნასთან დაკავშირებით 26.10.2023 წელს წარდგენილი საჩივარი, შემოსავლების სამსახურის 4.12.2023 წლის №30197 ბრძანებით არ დაკმაყოფილდა. ასევე, აღნიშნულ საგადასახადო მოთხოვნასთან დაკავშირებით, გადასახადის გადამხდელის მიერ 2.08.2024 წელს წარდგენილი საჩივარი, შემოსავლების სამსახურის 7.08.2024 წლის №18273 ბრძანებით, დატოვებულ იქნა განუხილველად, ხოლო 18.11.2024 წელს წარდგენილი საჩივარი, შემოსავლების სამსახურის 29.11.2024 წლის №25185 ბრძანებით იქნა დატოვებული განუხილველად.\nსაქართველოს საგადასახადო კოდექსის 301-ე მუხლის „ზ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება. \nზემოაღნიშნულის გათვალისწინებით, შემოსავლების სამსახურმა მიიჩნია, რომ ვინაიდან არსებობს მომჩივნის მიმართ იმავე დავის საგანზე შემოსავლების სამსახურის მიერ მიღებული გადაწყვეტილება, საგადასახადო კოდექსის 301-ე მუხლის „ზ“ ქვეპუნქტის საფუძველზე კომპანიის 19.02.2025 წლის №94260/1/2025 საჩივარი, აუდიტის დეპარტამენტის 6.10.2023 წლის №081-223 საგადასახადო მოთხოვნასთან დაკავშირებით უნდა დარჩეს განუხილველი. \n\n\nმომჩივნის არგუმენტაცია \nსაშემოსავლო გადასახადის დარიცხვას არ ეთანხმება, რადგან არასწორად არის დაანგარიშებული და ითხოვს გაანგარიშდეს ხელმეორედ. მოგების ნაცვლად მუშაობდა ზარალზე და ბევრი საქონელი აქვს გადაყრილი. ითხოვს საკითხი დაბრუნდეს აუდიტის დეპარტამენტში და ხელმეორედ მოხდეს დაანგარიშება.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nმომჩივანმა 19.02.2025 წელს საჩივარი წარადგინა შემოსავლების სამსახურში, რომელშიც გასაჩივრებულ დოკუმენტად მიუთითა აუდიტის დეპარტამენტის 6.10.2023 წლის №081-223 საგადასახადო მოთხოვნა და ასევე, ითხოვდა შემოწმების შედეგების გადაანგარიშებას წარდგენილი არგუმენტების გათვალისწინებით.\nდადგენილია, რომ შემოწმების შედეგებზე გამოცემული აუდიტის დეპარტამენტის 26.09.2023 წლის საგადასახადო შემოწმების აქტი, 6.10.2023 წლის №24743 ბრძანება და ამავე თარიღის №081-223 საგადასახადო მოთხოვნა 26.10.2023 წელს იყო გასაჩივრებული შემოსავლების სამსახურში, რომლის 4.12.2023 წლის №30197 ბრძანებით საჩივარი არ დაკმაყოფილდა. შემოსავლების სამსახურის 4.12.2023 წლის №30197 ბრძანება, აუდიტის დეპარტამენტის 26.09.2023 წლის საგადასახადო შემოწმების აქტთან, 6.10.2023 წლის №24743 ბრძანებასთან და ამავე თარიღის №081-223 საგადასახადო მოთხოვნასთან ერთად გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. საბჭოს 22.02.2024 წლის №21618/2/2023 (რეგ. 18.04.2024წ. №03/31663) გადაწყვეტილებით საჩივარი არ დაკმაყოფილდა.\nაღსანიშნია, რომ აღნიშნული დავის განახლებაზე, ახლად აღმოჩენილი/გამოვლენილი გარემოებების საფუძვლით, მომჩივანმა, 2.05.2024 წელს მომართა საქართველოს ფინანსთა სამინისტროსთან არსებულ დავების განხილვის საბჭოს, რომლის 4.07.2024 წლის №23010/2/2024 (რეგ. 17.07.2024წ. 03/54916) გადაწყვეტილებით საჩივარი არ დაკმაყოფილდა.\nასევე აღსანიშნია, რომ მომჩივანმა, იგივე საგადასახადო მოთხოვნაზე, 18.11.2024 წელს მიმართა შემოსავლების სამსახურს, რომლის 29.11.2024 წლის №25185 ბრძანებით საჩივარი, საგადასახადო კოდექსის 301-ე მუხლის „ზ“ ქვეპუნქტის შესაბამისად, დარჩა განუხილველი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. საბჭოს 30.01.2025 წლის №24456/2/2024 (რეგ. 5.02.2025წ. 03/6564) გადაწყვეტილებით საჩივარი არ დაკმაყოფილდა. \nსაგადასახადო კოდექსის 301-ე მუხლის „ზ“ ქვეპუნქტის მიხედვით, დავის განმხილველი ორგანო საჩივარს არ განიხილავს, თუ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება.\nაღნიშნულიდან გამომდინარე და იმ ფაქტის გათვალისწინებით, რომ მომჩივანი არგუმენტს შემოსავლების სამსახურის მიერ საჩივრის განუხილველად დატოვებაზე არ წარმოადგენს და მომჩივანმა 19.02.2025 წელს იგივე სადავო აქტზე მიმართა შემოსავლების სამსახურს, რაზეც შემოსავლების სამსახურს უკვე ნამსჯელი ჰქონდა 4.12.2023 წლის №30197 ბრძანებით, საბჭოს მიაჩნია, რომ შემოსავლების სამსახურის მიერ საჩივრის, საგადასახადო კოდექსის 301-ე მუხლის „ზ“ ქვეპუნქტის საფუძველზე, განუხილველად დატოვება მართებულია.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nარსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n3\n\nდოკუმენტის დათვალიერება\n\ninfohub@rs.ge",
    "title": "Document 9b1a19fe-e72a-4344-8009-d4d3fe9d86e0"
  }
}