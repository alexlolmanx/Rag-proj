{
  "id": "eba753ff-6359-4d4e-b0f1-a2e94a474f43",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 12786\n09 ივნისი 2023\nდოკუმენტის #:\n12786\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n08 ივნისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაგადასახადო მონიტორინგის დეპარტამენტი\nსაკანონმდებლო ნორმა:\nსაქონლის დოკუმენტების გარეშე ტრანსპორტირება, რეალიზაცია და აღურიცხველობა\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nN 12786\n8 ივნისი 2023\n\n\nბ რ ძ ა ნ ე ბ ა  \n\n\n\n\nშპს „------“-ის (ს/ნ „------“)\n(ფაქტ. მის.: „------“)\n2023 წლის 15 მაისის საჩივრების\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურში განსახილველად წარმოდგენილია შპს „ -----“-ის (ს/ნ  „------“ ) №80986/1/2023 და №80988/1/2023 საჩივრები, რომლითაც გადასახადის გადამხდელი ასაჩივრებს შემოსავლების სამსახურის საგადასახადო მონიტორინგის დეპარტამენტის 2023 წლის 27 აპრილის №CB1463839 და №CB1463844 საგადასახადო სამართალდარღვევის ოქმებს. აღნიშნული საკითხი განხილულ იქნა შემოსავლების სამსახურის დავების განხილვის საბჭოს 2023 წლის 24 მაისის სხდომაზე (ოქმი №56).\n\n\nგადასახადის გადამხდელის პოზიცია: \nგადასახადის გადამხდელი არ ეთანხმება სასაქონლო-მატერიალური ფასეულობების ინვენტარიზაციის შედეგებს და განმარტავს, რომ დანაკლისი გამოვლენილია დანართი №19-ში მითითებული ინვენტარიზაციის დაწყების მომენტისათვის არსებული სასაქონლო-მატერიალური ფასეულობების ნაშთის შედარებით ფაქტობრივი აღწერის შედეგებთან. თავის მხრივ, დანართი №19 შევსებულია გარკვეული ცდომილებებით - მასში არასწორადაა მითითებული რეალიზებული სასაქონლო-მატერიალური ფასეულობების ღირებულება, რაც თავის მხრივ ზრდის ინვენტარიზაციის დასაწყისისათვის ნაშთის ღირებულებას და გამოვლენილი დანაკლისის ოდენობას. ინვენტარიზაციამდე პერიოდში საქონლის შეძენა და რეალიზაცია მომხდარია მხოლოდ სასაქონლო ზედნადებებით. აღნიშნული პერიოდისათვის დანართი №19-ში ზედნადებით რეალიზებული საქონლის თვითღირებულება გაანგარიშებულია 74%-იანი ფასნამატის გათვალისწინებით, მაშინ როდესაც ინვენტარიზაციამდე პერიოდში დაფიქსირებული დოკუმენტური საშუალო ფასნამატი შეადგენს 31%. გარდა აღნიშნული საკითხისა, გამოვლენილი დანაკლისისა და აღურიცხველი სასაქონლო მატერიალური ფასეულობების საბაზრო ღირებულებები განსაზღვრულია ფასებით, რომლებიც რეალურად არ გამოიყენებოდა საქონლის რეალიზაციისას.\nზემოაღნიშნულიდან გამომდინარე მომჩივანი ითხოვს სადავო საგადასახადო სამართალდარღვევის ოქმებით დაკისრებული სანქციის გადაანგარიშებას (შემცირებას).\n\n\nფაქტების აღწერა: \nროგორც სადავო საგადასახადო სამართალდარღვევის ოქმის შინაარსიდან ირკვევა, შემოსავლების სამსახურის საგადასახადო მონიტორინგის დეპარტამენტის 2023 წლის 16 იანვრის №392 ბრძანების საფუძველზე, საგადასახადო მონიტორინგის დეპარტამენტს დაევალა შპს „-------“-ის (ს/ნ -------) სასაქონლო-მატერიალური ფასეულობების ინვენტარიზაცია.\nშპს “------“-ის (ს/ნ  „------“) დირექტორს \"-----\"-ს ბრძანება ჩაბარდა 2023 წლის 16 იანვარს. მასვე ჩამოერთვა ხელწერილი, რომ ყველა ბუღალტრული საბუთი დამუშავებულია, მიღებული სასაქონლო-მატერიალური ფასეულობები აღებულია შემოსავალში, ხოლო რეალიზებული სასაქონლო-მატერიალური ფასეულობები ჩამოწერილია, აგრეთვე ჩამოერთვა ხელწერილი იმის შესახებ, რომ იგი აწარმოებს რეალიზებული სასაქონლო-მატერიალური ფასეულობების ფინანსურ აღრიცხვას, ასევე ინვენტარიზაციის ბრძანების ჩაბარებამდე მას სასაქონლო-მატერიალური ფასეულობების ინვენტარიზაცია არ აქვს ჩატარებული და საგადასახადო ორგანოში არ აქვს ნაცნობები სასაქონლომატერიალური ფასეულობების დანაკლისის ან/და აღურიცხავი სასაქონლო-მატერიალური ფასეულობების შესახებ. ჩამოერთვა ინფორმაცია ინვენტარიზაციის დაწყებამდე ბოლო საანგარიშო პერიოდ(ებ)ში, (რომლის მიხედვით დეკლარირების ვადა არ არის დამდგარი/გასული) მიწოდებული სასაქონლო-მატერიალური ფასეულობების შესახებ.\nშპს “------“-ის (ს/ნ -------) კუთვნილ ობიექტში ინვენტარიზაციის დაწყების მდგომარეობით სულ აღმოჩნდა 658297 ლარის საბაზრო ღირებულების სასაქონლო–მატერიალური ფასეულობები. შპს “-------“-ის (ს/ნ ------) მიერ მიერ 2023 წლის 26 იანვრის №---- განცხადებით წარმოდგენილი იქნა სააღრიცხვო დოკუმენტებში აღრიცხული სასაქონლო-მატერიალური ფასეულობების ნაშთის შესახებ ოქმი (დანართი №19), რომელიც არასრულყოფილად იყო შევსებული, რის გამოც დამატებით განესაზღვრა ვადა საქართველოს ფინანსთა მინისტრის 2010 წლის 31 დეკემბრის №994 ბრძანებით დამტკიცებულ დანართ №21-ის („ფაქტობრივად აღწერილი აღურიცხავი სასაქონლომატერიალური ფასეულობების გამოვლენის შესახებ“ ოქმი) შესავსებად. 2023 წლის 9 თებერვლის №----- განცხადებით, მის მიერ წარმოდგენილ იქნა ფაქტობრივად აღწერილი აღურიცხავი სასაქონლო-მატერიალური ფასეულობების გამოვლენის შესახებ ოქმი (დანართი №21), რომელიც არასრულყოფილად იყო შევსებული.\nვინაიდან საგადასახადო მონიტორინგის დეპარტამენტის 16.01.2023 წლის 16 იანვრის №392 ბრძანებით შპს “-------“-ის (ს/ნ -----) სასაქონლო-მატერიალური ფასეულობების ინვენტარიზაციის პროცედურების ჩატარების უზრუნველყოფის მიზნით, საქართველოს საგადასახადო კოდექსის 261-ე მუხლის მე-2 ნაწილის საფუძველზე შექმნილი იყო საინვენტარიზაციო კომისია საგადასახადო ორგანოს უფლებამოსილ პირთა შემადგენლობით, კომისიის მიერ მოხდა დანართი №19- ის (მისი დანართის გარეშე) და დანართი №22-ის შევსება საგადასახადო ორგანოში აღნიშნული გადასახადის გადამხდელის შესახებ არსებული მონაცემების საფუძველზე.\nსაანგარიშო პერიოდად აღებულ იქნა პერიოდი 2022 წლის 17 აგვისტოდან (რეგისტრაციის დღე) ინვენტარიზაციის დაწყების მომენტამდე.\nერთიანი ელექტრონული ბაზის მიხედვით, კერძოდ, აღნიშნულ პერიოდში გადამხდელის მიერ მიღებული სასაქონლო ზედნადებების და დღგ-ის ანგარიშ-ფაქტურების თანხების ჯამის მიხედვით, საანგარიშო პერიოდის განმავლობაში მიღებული სასაქონლო-მატერიალური ფასეულობების პირვანდელმა ღირებულებამ შეადგინა 537998.65 ლარი.\n2022 წლის 17 აგვისტო – 2023 წლის 16 იანვრის განმავლობაში რეალიზებული სასაქონლომატერიალური ფასეულობების საბაზრო ღირებულებად აღებულ იქნა ზედნადებების მონაცემები, რომელმაც შეადგინა 243585.69 ლარი.\nფასნამატის განსაზღვრისას ინვენტარიზაციის განმახორციელებელი უფლებამოსილი პირების მიერ გამოყენებული იქნა საშუალო შეწონილი ფასნამატი (თვითღირებულებები აღებულ იქნა გადამხდელის მიერ წარმოდგენილი დანართი №19-ის დანართის მიხედვით და საბაზრო ფასები აღებულ იქნა დანართი №16-ის მიხედვით), რომელმაც შეადგინა 74.09%. \nინვენტარიზაციის დაწყების მომენტისათვის (2023 წლის 16 იანვარი) სასაქონლო–მატერიალურ ფასეულობათა ნაშთმა პირვანდელი ღირებულებით სულ შეადგინა 395288.18 ლარი.\nპირველადი საგადასახადო დოკუმენტების რეკვიზიტების გადამოწმების შედეგად გამოვლინდა 96718 ლარის ღირებულების აღურიცხავი სასაქონლო–მატერიალური ფასეულობები.\nინვენტარიზაციის შედეგად გამოვლენილმა სასაქონლო-მატერიალურ ფასეულობათა დანაკლისმა პირვანდელი ღირებულებით შეადგინა 121988.40 ლარი.\n2023 წლის 28 მარტს შპს “------“-ს (ს/ნ ------) ელექტრონულად ჩაბარდა სასაქონლო-მატერიალური ფასეულობების ინვენტარიზაციის შედეგებზე შედგენილი ოქმის პროექტი, რასთან დაკავშირებითაც 2023 წლის 4 აპრილს № --- განცხადებით წარმოადგინა წერილობითი პოზიცია.\nგადასახადის გადამხდელი წარმოდგენილ პოზიციაში არ დაეთანხმა სასაქონლო-მატერიალური ფასეულობების ინვენტარიზაციის შედეგების ოქმის პროექტს, კერძოდ:\nპირველ პოზიციაში აღნიშნა, რომ დანართი №19 შევსებულია ცდომილებებით, კერძოდ არასწორადაა მითითებული შეძენისა და რეალიზაციის პერიოდები, ასევე მიუთითებს რომ ავანსის ანგარიშ-ფაქტურაში დაფიქსირებული თანხით არ არის შემცირებული ინვენტარიზაციის დასაწყისისათვის ნაშთის რაოდენობა. \nმეორე პოზიციაში გადასახადის გადამხდელი არ დაეთანხმა ინვენტარიზაციით განსაზღვრულ ფასნამატს.\nსაგადასახადო მონიტორინგის დეპარტამენტის მედიაციის საბჭოს 2023 წლის 20 აპრილის გადაწყვეტილებით (სხდომის ოქმი №17) შპს “-------“-ის (ს/ნ ------) პოზიცია დაკმაყოფილებული იქნა ნაწილობრივ, კერძოდ: ინვენტარიზაციის განმახორციელებელ ოფიცრებს დაევალათ - გადასახადის გადამხდელთან ერთად შეესწავლათ ავანსის ა/ფაქტურით განხორციელებული ოპერაცია და შედეგების გათვალისწინებით მომხდარიყო ინვენტარიზაციის დასაწყისისთვის სასაქონლო–მატერიალურ ფასეულობების ნაშთის რაოდენობის განსაზღვრა. გადასახადის გადამხდელის მეორე პოზიცია არ დაკმაყოფილდა.\nგადასახადის გადამხდელის წარმომადგენელთან საგადასახადო მონიტორინგის დეპარტამენტის მიერ მოხდა ზემოაღნიშნული საკითხის შესწავლა (მის მიერ ელექტრონული ფოსტის მეშვეობით მოწოდებულ იქნა შპს “-------“-ის (ს/ნ ------) რეალიზაციის ციფრები), რასაც არ გამოუწვევია ინვენტარიზაციის დასაწყისისთვის სასაქონლო–მატერიალურ ფასეულობების ნაშთის რაოდენობის ცვლილება\nსაბოლოოდ ინვენტარიზაციის შედეგად სასაქონლო-მატერიალური ფასეულობების დანაკლისის თანხამ პირვანდელი ღირებულებით შეადგინა 121988.40 ლარი, ხოლო საშუალო ფასნამატის 74.09% -ის და დღგ-ს 18%-ის გათვალისწინებით დანაკლისის თანხამ საბაზრო ღირებულებით შეადგინა 250600.77 ლარი. \nინვენტარიზაციის შედეგად გამოვლინდა 96718 ლარის აღურიცხავი სასაქონლო-მატერიალური ფასეულობები.\nშპს „--------“-ის (ს/ნ -------) მიმართ 2023 წლის 27 აპრილს შედგა №CB1463839 და №CB1463844 საგადასახადო სამართალდარღვევის ოქმები.\n\n\nშემოსავლების სამსახურმა განიხილა საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nშემოსავლების სამსახური მიუთითებს საქართველოს საგადასახადო კოდექსის 49-ე მუხლის პირველი ნაწილის „გ“ ქვეპუნქტზე, რომლის თანახმად საგადასახადო ორგანოებს თავიანთი კომპეტენციის ფარგლებში და საქართველოს კანონმდებლობით დადგენილი წესით უფლება აქვთ, გამოიკვლიონ საწარმოთა, ორგანიზაციათა და მეწარმე ფიზიკურ პირთა საწარმოო, სასაწყობო, სავაჭრო და სხვა სათავსები, განახორციელონ საგადასახადო მონიტორინგი, ინვენტარიზაციით აღრიცხონ საქონლის მარაგები, ჩაატარონ დაკვირვება ქრონომეტრაჟის ან სხვა მეთოდის გამოყენებით და განსაზღვრონ დასაბეგრი ობიექტების რაოდენობა, ჩაატარონ საგადასახადო შემოწმება, უზრუნველყონ გადასახადის გადამხდელის მიერ საკონტროლო-სალარო აპარატების გამოყენების წესების დაცვის კონტროლი და მათი დარღვევის შემთხვევაში, შესაბამისი პირების მიმართ გაატარონ საქართველოს კანონმდებლობით დადგენილი პასუხისმგებლობის ზომები.\nსაქართველოს საგადასახადო კოდექსის 70-ე მუხლის პირველი ნაწილის „ა“ ქვეპუნქტის თანახმად, საგადასახადო ორგანოს უფლება აქვს პირს მოსთხოვოს მისი სააღრიცხვო დოკუმენტაციის ან/და მის დაბეგვრასთან დაკავშირებული ინფორმაციის (მათ შორის, საქართველოს საერთაშორისო ხელშეკრულების საფუძველზე სხვა სახელმწიფოს კომპეტენტური (უფლებამოსილი) ორგანოს მიერ მოთხოვნილი ინფორმაციის) წარდგენა. \nსაქართველოს საგადასახადო კოდექსის მე-8 მუხლის მე-11 ნაწილის თანახმად, დანაკლისი არის გადასახადის გადამხდელის ბუღალტრულ ჩანაწერებთან შედარებისას გამოვლენილი (მათ შორის, ინვენტარიზაციის საშუალებით) სასაქონლო-მატერიალური ფასეულობების ან/და ძირითადი საშუალებების ნაკლებობა. ისეთი სასაქონლო-მატერიალური ფასეულობების მიმართ, რომელთა დასაწყობება ფიზიკურად შეუძლებელია (ელექტრო- და თბოენერგია, გაზი და წყალი), დანაკლისად ითვლება სხვაობა შეძენილ (შეძენის დამადასტურებელი დოკუმენტის მიხედვით) და რეალიზებულ (გადასახადის გადამხდელისგან ფაქტობრივად გასულ) სასაქონლო-მატერიალურ ფასეულობათა შორის, თუ ვერ დგინდება დებიტორი (ამნაზღაურებელი) ან/და მიმთვისებელი. ამასთანავე, უფლებამოსილ ორგანოს შეუძლია დაადგინოს დანაკარგის მაქსიმალური ზღვრული ოდენობა. ასეთ შემთხვევაში დანაკლისად ჩაითვლება ამ ოდენობაზე მეტი დანაკარგი.\nამავე მუხლის 22-ე ნაწილის თანახმად, სააღრიცხვო დოკუმენტაცია არის პირველადი დოკუმენტები (მათ შორის, პირველადი საგადასახადო დოკუმენტები), ბუღალტრული აღრიცხვის რეგისტრები და სხვა დოკუმენტები, რომელთა საფუძველზედაც განისაზღვრება გადასახადებით დაბეგვრის ობიექტები, დაბეგვრასთან დაკავშირებული ობიექტები და დგინდება საგადასახადო ვალდებულებები.\n ამავე კოდექსის 72-ე მუხლის თანახმად:\n1. პირველადი საგადასახადო დოკუმენტი არის წერილობითი დოკუმენტი, რომლითაც შესაძლებელია სამეურნეო ოპერაციის მონაწილე მხარეთა იდენტიფიცირება, აქვს თარიღი და მოიცავს მიწოდებული საქონლის/გაწეული მომსახურების ჩამონათვალსა და ღირებულებას. საქონლის/მომსახურების გაცვლის (ბარტერულ) ოპერაციაზე გამოწერილ პირველად საგადასახადო დოკუმენტში საქონლის ღირებულების (მათ შორის, საქონლის ერთეულის ფასის) მითითება სავალდებულო არ არის.\n2. პირველადი საგადასახადო დოკუმენტი დგება არანაკლებ ორ იდენტურ ეგზემპლარად, რომლებიც რჩება სამეურნეო ოპერაციის მონაწილე მხარეებთან.\nსაქართველოს საგადასახადო კოდექსის 269-ე მუხლის პირველი ნაწილის თანახმად, საგადასახადო სამართალდარღვევად ითვლება პირის მართლსაწინააღმდეგო ქმედება (მოქმედება ან უმოქმედობა), რომლისთვისაც ამ კოდექსით გათვალისწინებულია პასუხისმგებლობა. საგადასახადო სამართალდარღვევისათვის პირს პასუხისმგებლობა შეიძლება დაეკისროს მხოლოდ ამ კოდექსით დადგენილი საფუძვლითა და წესით.\nსაქართველოს საგადასახადო კოდექსის 270-ე მუხლის პირველი ნაწილის თანახმად, საგადასახადო სანქცია არის პასუხისმგებლობის ზომა ჩადენილი საგადასახადო სამართალდარღვევისათვის. ამავე მუხლის მე-2 ნაწილის თანახმად, საგადასახადო სანქცია გამოიყენება გაფრთხილების, საურავის, ფულადი ჯარიმის, სამართალდარღვევის საქონლის ან/და სატრანსპორტო საშუალების უსასყიდლოდ ჩამორთმევის სახით, ამ კოდექსით გათვალისწინებულ შემთხვევებში. \nსაქართველოს საგადასახადო კოდექსის 286-ე მუხლის მე-4 ნაწილის თანახმად, გადასახადის გადამხდელთან სააღრიცხვო დოკუმენტაციაში აღურიცხველი და პირველადი საგადასახადო დოკუმენტის გარეშე სასაქონლო-მატერიალური ფასეულობების გამოვლენა იწვევს პირის დაჯარიმებას გამოვლენის მომენტში ამ სასაქონლო- მატერიალური ფასეულობების საბაზრო ღირებულების 50 პროცენტის ოდენობით.\nსაქართველოს საგადასახადო კოდექსის 286-ე მუხლის მე-9 ნაწილის თანახმად, გადასახადის გადამხდელთან ამ კოდექსით გათვალისწინებული დანაკლისის გამოვლენა ითვლება მისი აღმოჩენის მომენტში საბაზრო ფასით განხორციელებულ მიწოდებად. ამასთანავე, თუ სასაქონლო-მატერიალური ფასეულობების დანაკლისი საგადასახადო ორგანოს მიერ ინვენტარიზაციის შედეგად გამოვლინდა, პირი დამატებით ჯარიმდება ამ სასაქონლო-მატერიალური ფასეულობების საბაზრო ღირებულების 10 პროცენტის ოდენობით.\nსაქმეზე არსებული მასალების შესწავლის შედეგად და იმის გათვალისწინებით, რომ მომჩივანი წარმოდგენილ საჩივარს თან არ ურთავს ისეთ მტკიცებულებებს, რომელიც გავლენას მოახდენს (შეამცირებს) ინვენტარიზაციის შედეგებზე, შემოსავლების სამსახურმა მიიჩნია, რომ გადასახადის გადამხდელის მოთხოვნა დაუსაბუთებელია, საგადასახადო მონიტორინგის დეპარტამენტის მიერ სადავო საგადასახადო სამართალდარღვევის ოქმები შედგენილია კანონმდებლობის მოთხოვნათა შესაბამისად და საჩივრები არ უნდა დაკმაყოფილდეს.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ : \n\n\n1. შპს „-------“-ის (ს/ნ -------) საჩივრები არ დაკმაყოფილდა;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის. ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nინვენტარიზაცია\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n15\n\nდოკუმენტის დათვალიერება\n\ninfohub@rs.ge",
    "title": "Document eba753ff-6359-4d4e-b0f1-a2e94a474f43"
  }
}