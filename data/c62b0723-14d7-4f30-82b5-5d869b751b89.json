{
  "id": "c62b0723-14d7-4f30-82b5-5d869b751b89",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №22862/2/2024\n16 აგვისტო 2024\nდოკუმენტის #:\n22862/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n13 აგვისტო 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, გაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№22862/2/2024\n13 აგვისტო 2024\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „-------“ (ს/ნ „-------“ )\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 4.07.2024 წელს განიხილა და მიიღო გადაწყვეტილება შპს „-------“ -ის 12.04.2024 წელს რეგისტრირებულ საჩივარზე (რეგისტრაციის №22862/2/2024).\n\n\nდავის საგანი: \n1. 2023 წლის იანვარ-თებერვალში დარიცხული მოგების გადასახადის შემცირება;\n2. ჯარიმებისგან გათავისუფლება საგადასახადო კოდექსის 269-ე მუხლის მე-7 ნაწილის საფუძველზე.\n\n\nგასაჩივრებული გადაწყვეტილება: \n1. აუდიტის დეპარტამენტის 26.12.2023 წლის №071-20 საგადასახადო მოთხოვნა;\n2. შემოსავლების სამსახურის 1.04.2024 წლის №7103 ბრძანება.\n\n\nდარიცხული თანხა: 499 244,7 ლარი.\nმათ შორის:\nგადასახადი - 264 775\nდღგ - 46 932\nმოგების გადასახადი - 132 955\nსაშემოსავლო გადასახადი - 84 888\nჯარიმა - 129 849\nსაურავი - 104 620,7\n\n\nპროცედურული გარემოებები\nაუდიტის დეპარტამენტის 25.12.2023 წლის კამერალური საგადასახადო შემოწმების აქტით შემოწმებულია 1.01.2020 წლიდან 1.03.2023 წლამდე პერიოდი. შემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 26.12.2023 წლის №071-20 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 1.04.2024 წლის №7103 ბრძანებით საჩივარი დაკმაყოფილდა ნაწილობრივ (სადავო საკითხებთან დაკავშირებით არ დაკმაყოფილდა), რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nსადავო საკითხები: \n1. 2023 წლის იანვარ-თებერვალში დარიცხული მოგების გადასახადის შემცირება\nფაქტების აღწერა/დარიცხვის საფუძვლები\nსაწარმოს უფიქსირდებოდა ფიზიკურ პირებზე გაცემული სესხები, რომლებიც არ იყო დაბეგრილი მოგების გადასახადით. საგადასახადო კოდექსის 982 მუხლის მე-3 ნაწილის „ზ“ ქვეპუნქტის შესაბამისად, პირს გაეზარდა მოგების გადასახადით დასაბეგრი ბაზა შესაბამის პერიოდებში, დაერიცხა მოგების გადასახადი და დაეკისრა ჯარიმა საგადასახადო კოდექსის 275-ე მუხლის შესაბამისად. \n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს 302-ე, 136-ე, 97-ე, 982 , 43-ე მუხლებზე და ყურადღებას ამახვილებს საგადასახადო შემოწმების აქტით დადგენილ ფაქტობრივ გარემოებაზე, რომლის თანახმად, შესამოწმებელ პერიოდში საწარმოს უფიქსირდებოდა ფიზიკურ პირებზე გაცემული სესხები, რომლებიც არ იყო დაბეგრილი მოგების გადასახადით.\nამასთან, შემოსავლების სამსახური აღნიშნავს, რომ დავის წარმოების პროცესში არ ყოფილა წარმოდგენილი გადასახადის გადამხდელის არგუმენტაციის რაიმე მტკიცებულება/დოკუმენტაცია, რაც შეცვლიდა საგადასახადო შემოწმების აქტით დადგენილ გარემოებებს. \nზემოაღნიშნული ფაქტობრივი გარემოებების და სამართლებრივი ნორმების გათვალისწინებით, შემოსავლების სამსახურმა მიიჩნია, რომ აუდიტის დეპარტამენტის მიერ საგადასახადო ვალდებულებები განსაზღვრულია საგადასახადო კანონმდებლობის შესაბამისად და არ არსებობს აღნიშნულ ნაწილში საჩივრის დაკმაყოფილების სამართლებრივი საფუძველი. \n\n\nმომჩივნის არგუმენტაცია\nსაგადასახადო შემოწმების აქტის მე-3 საკითხში მითითებულია: საწარმოს უფიქსირდება ფიზიკურ პირზე გაცემული თანხები, რომლებიც არ არის დაბეგრილი მოგების გადასახადით... შესაბამისად, პირს გაეზარდა მოგების გადასახადით დასაბეგრი ბაზა შესაბამის პერიოდებში.\nამ მიზეზით დარიცხულია 108 998 ლარი, რომლის უდიდეს ნაწილს, რაც შეეხება 2020, 2021, 2022 წლებს, ეთანხმება. ამ წლებში მართლაც ჰქონდა გაცემული სესხები ფიზიკურ პირებზე, რომელთა შესაბამისი მოგების გადასახადის დეკლარირება ვერ მოასწრო და ეს ასახა კიდევაც საბუღალტრო ფაილში, 2020-2022 წლების შესაბამისი თარიღებში. მაგრამ, არ ესმის რატომ დაარიცხა მოგების გადასახადი 2023 წლის იანვარში 4 701 ლარი და 2023 წლის თებერვალში 11 870 ლარი? საგადასახადო შემოწმების აქტში, ამ ბოლო 2 თვის დარიცხვის შესახებ არაფერი წერია (არც განმარტება და არც გაანგარიშების საფუძველი). ვინაიდან ამ თვეებში (2023 წლის იანვარ-თებერვალში) მომჩივანს ფიზიკურ პირზე ან არარეზიდენტზე სესხი არ გაუცია (ამ პერიოდში 2 თანამშრომელზე გაცემული თანხები არ არის სესხი, საქვეანგარიშო თანხებია), ითხოვს 4 701+11 870 = 16 571 ლარის მოხსნას.\nიმ შემთხვევაშიც კი, თუ საგადასახადო შემოწმება 2023 წლის იანვარ-თებერვალში საქვეანგარიშოდ გაცემულ თანხებს მოგების გადასახადით დასაბეგრად მიიჩნევს, ზემოაღნიშნული გადასახადის თანხა მაინც არ გამოდის... იმ ნაზრდიდან გამომდინარე, რაც ამ თვეებშია, მოგების გადასახადით დაბეგვრის შემთხვევაში საგადასახადო შემოწმების (საბუღალტრო ფაილი წარმოდგენილი აქვს!) უნდა დაერიცხა:\n2023 წლის იანვარში - 3 395 ლარი; 2023 წლის თებერვალში - 2 396 ლარი.\nამ ორი თანხის ჯამი კი მხოლოდ 5 791 ლარია და არა 16 571 ლარი, ანუ ამ შემთხვევაშიც კი, დარიცხვა შესამცირებელია 10 780 ლარით.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 136-ე მუხლის პირველი და მე-3 ნაწილების თანახმად:\n1. გადასახადის გადამხდელი ვალდებულია სწორად და დროულად აღრიცხოს შემოსავლები და ხარჯები დოკუმენტურად დადასტურებულ მონაცემთა საფუძველზე, ამ თავით გათვალისწინებული მეთოდების გამოყენებით და მიაკუთვნოს იმ საანგარიშო პერიოდს, რომელშიც მოხდა მათი მიღება და გაწევა.\n3. გადასახადის გადამხდელი ვალდებულია სრულად აღრიცხოს თავის საქმიანობასთან დაკავშირებული ყველა ოპერაცია, რათა გარანტირებული იყოს კონტროლი მათ დაწყებაზე, მიმდინარეობასა და დასრულებაზე.\nსაგადასახადო კოდექსის 73-ე მუხლის მე-9 ნაწილის „ბ“ ქვეპუნქტის თანახმად, საგადასახადო ვალდებულების განსაზღვრის მიზნით საგადასახადო ორგანოს უფლება აქვს სამეურნეო ოპერაციის ფორმისა და შინაარსის გათვალისწინებით შეცვალოს მისი კვალიფიკაცია, თუ ოპერაციის ფორმა არ შეესაბამება მის შინაარსს. \nსაგადასახადო კოდექსის 97-ე მუხლის პირველი ნაწილის თანახმად, რეზიდენტი საწარმოს (გარდა ამ მუხლის მე-2 და მე-8−91 ნაწილებით გათვალისწინებული შემთხვევებისა) მოგების გადასახადით დაბეგვრის ობიექტია გაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის.\nსაგადასახადო კოდექსის 982 მუხლის მე-3 ნაწილის „ზ“ ქვეპუნქტის თანახმად, მოგების გადასახადით იბეგრება ფიზიკურ პირზე ან არარეზიდენტზე სესხის გაცემა (გარდა უცხო ქვეყნის აღიარებულ საფონდო ბირჟაზე განთავსებული სასესხო ფასიანი ქაღალდის შეძენისა).\nშემოწმების შედეგად დადგენილია, რომ საწარმოს უფიქსირდებოდა ფიზიკურ პირებზე გაცემული სესხები, რომლებიც არ იყო დაბეგრილი მოგების გადასახადით.\nაუდიტის დეპარტამენტის წარმომადგენლის განმარტებით, შემოწმების პროცესში მომჩივანმა დაიქირავა ახალი აუდიტი, რომელმაც მთლიანად შეისწავლა შესამოწმებელი პერიოდის მონაცემები და საგადასახადო შემოწმებაც მიმდინარეობდა მათი მონაწილეობით. ნაწილი დასაბეგრი განაცემები თვითონვე ჰქონდათ ბუღალტრულად აღრიცხული, თუმცა ასევე ჩატარებულია ფულადი სახსრების ინვენტარიზაცია, რომლითაც ნაშთი არ უნდა ჰქონოდა, თუმცა ბუღალტრულად ნაშთი რჩებოდა და აუდიტორთან ერთად შესწავლის შედეგად, ეს ნაშთი განხილული იქნა მოგების გადასახადით დასაბეგრ ბაზად.\nსაქმეში არსებული გარემოებების გათვალისწინებით, საბჭოს მიაჩნია, რომ ვინაიდან განკარგვადი თანხების შესახებ საგადასახადო ორგანოსთვის ინფორმაცია/დოკუმენტაცია წარდგენილი არ არის, აღნიშნული თანხის ფიზიკურ პირზე გაცემულ სესხად მიჩნევა მართლზომიერია და არ არსებობს ამ ნაწილში მომჩივნის საგადასახადო ვალდებულებების კორექტირების საფუძველი.\n\n\n2. ჯარიმებისგან გათავისუფლება საგადასახადო კოდექსის 269-ე მუხლის მე-7 ნაწილის საფუძველზე\nფაქტების აღწერა/დარიცხვის საფუძვლები\nსაგადასახადო შემოწმების შედეგების მიხედვით გადასახადის გადამხდელს დაერიცხა ჯარიმა საგადასახადო კოდექსის 275-ე მუხლის საფუძველზე 129 849 ლარის ოდენობით.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს 43-ე, 269-ე, 270-ე, 272-ე, 275-ე მუხლებზე და განმარტავს, რომ გადასახადის გადამხდელის კეთილსინდისიერება უკავშირდება მის მიერ დაშვებულ შეცდომას, გადამხდელი კეთილსინდისიერია იმ შემთხვევაში თუ სამართალდარღვევა გამოწვეულია მის მიერ დაშვებული შეცდომით (არცოდნით). კეთილსინდისიერება გულისხმობს პირის სუბიექტურ დამოკიდებულებას მის მიერ ჩადენილი ქმედებისადმი. პირი მოქმედებს საპატიებელი შეცდომის პირობებში ანუ მან არ იცოდა და არც შეიძლებოდა სცოდნოდა, რომ ჩადიოდა აკრძალულ ქმედებას (სამართალდარღვევას). საგადასახადო კოდექსის 269-ე მუხლის მე-7 ნაწილის მიზანია საგადასახადო პასუხისმგებლობისგან გაათავისუფლოს პირი, რომელიც სამართლებრივი შეცდომის არეალში მოქმედებდა, რადგან სამართლებრივი შეცდომის დროს პირი არასწორად აფასებს ჩადენილი ქმედების სამართლებრივ არსს და ამ ქმედებით გამოწვეულ სამართლებრივ შედეგს.\nშემოსავლების სამსახური მიუთითებს ფაქტობრივ გარემოებებზე, რომლის მიხედვით, გადასახადის გადამხდელს არასრულად ჰქონდა შესრულებული საგადასახადო ვალდებულებები. ამასთან, მომჩივანი ვერ უთითებს ფაქტობრივ და სამართლებრივ გარემოებებზე, რომლითაც დადასტურდება, რომ გადასახადის გადამხდელი საგადასახადო ვალდებულებების არაჯეროვნად შესრულებისას მოქმედებდა სამართლებრივი შეცდომის არეალში. შესაბამისად, საგადასახადო შემოწმების შედეგად დარიცხული სანქციების მიმართ შემოსავლების სამსახურს მიზანშეწონილად არ მიაჩნია საგადასახადო კოდექსის 269-ე მუხლის მე-7 ნაწილის გამოყენება. ამდენად, გადასახადის გადამხდელის საჩივარი აღნიშნულ ნაწილში დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია\nსაგადასახადო შემოწმების შედეგები, მართალია ნაწილობრივ სამართლიანია, მაგრამ მთლიანობაში არის ძალიან მძიმე საწარმოსათვის. ამასთან, აპირებდა დარიცხული გადასახადების (იმ ნაწილში, რასაც ეთანხმება) დაზუსტებას! ამ მიზნით, ჯერ კიდევ საგადასახადო შემოწმების დაწყებამდე, დაიქირავა აუდიტური ფირმა დასაზუსტებელი გადასახადების დათვლის მიზნით, რომელმაც გაიანგარიშა კიდევაც გადასახადების დასაზუსტებელი თანხები, მაგრამ მისი სამუშაოს დასრულებამდე ცოტა ხნით ადრე, დაინიშნა საგადასახადო შემოწმება, რამაც შეუძლებელი გახდა დეკლარაციების დაზუსტება. აღსანიშნავია, რომ საგადასახადო შემოწმებისთვის წარდგენილ ბუღალტრულ ფაილში დასაზუსტებელი თანხები (უდიდესი ნაწილი) უკვე მითითებული იყო გადამხდელის მიერვე! \nაღნიშნულის გამო ითხოვს, იმისდა მიუხედავად, თუ რა ნაწილში იქნება გათვალისწინებული საჩივრის არგუმენტები, სრულად მოეხსნას დარიცხული ჯარიმები (რაც დარჩება გადაანგარიშების შედეგად) საგადასახადო კოდექსის 269-ე მუხლის მე-7 ნაწილით მონიჭებული უფლების შესაბამისად. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 275-ე მუხლის მე-2 ნაწილის თანახმად, საგადასახადო დეკლარაციაში/გაანგარიშებაში გადასახადის თანხის შემცირება, გარდა ამ მუხლის პირველი, 21 და 22 ნაწილებით გათვალისწინებული შემთხვევებისა, − იწვევს დაჯარიმებას შემცირებული გადასახადის თანხის 50 პროცენტის ოდენობით. \nშემოწმების შედეგად განსაზღვრულია, რომ მომჩივნის მიერ დეკლარირებული გადასახადებით დაბეგვრის ობიექტი განსხვავებულია საგადასახადო შემოწმებით დადგენილი მონაცემებისგან.\nსაგადასახადო კოდექსის 269-ე მუხლის მე-7 ნაწილის თანახმად, დავის განმხილველ ორგანოს უფლება აქვს, გაათავისუფლოს კეთილსინდისიერი გადასახადის გადამხდელი ამ კოდექსით გათვალისწინებული სანქციისაგან, თუ სამართალდარღვევა გამოწვეულია გადასახადის გადამხდელის შეცდომით/არცოდნით.\nსაბჭოს მიაჩნია, რომ განსახილველ შემთხვევაში არ დასტურდება, რომ გადასახადის გადამხდელის მიერ საგადასახადო ვალდებულებების არასრულად დეკლარირება გამოწვეულია მისი შეცდომით/არცოდნით. შესაბამისად, არ არსებობს ჯარიმებისგან საგადასახადო კოდექსის 269-ე მუხლის მე-7 ნაწილის საფუძველზე მომჩივნის გათავისუფლების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nკეთილსინდისიერება\nგაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის\nკეთილსინდისიერება\nგაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის\nოპერაციისთვის კვალიფიკაციის შეცვლის საფუძვლები და სამეურნეო ოპერაციების ეკონომიკური გავლენა (73-ე მუხლის მე-9 ნაწილი)\nკეთილსინდისიერება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n33\n\nდოკუმენტის დათვალიერება\n\ninfohub@rs.ge",
    "title": "Document c62b0723-14d7-4f30-82b5-5d869b751b89"
  }
}