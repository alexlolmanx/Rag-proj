{
  "id": "58e00e34-424c-413e-9478-905a33246e76",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 10833\n16 მაისი 2023\nდოკუმენტის #:\n10833\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n16 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nდაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nსპეციალური დაბეგვრის რეჟიმები, ფიქსირებული გადასახადის გადამხდელი, ფიქსირებული გადასახადის გადამხდელის სტატუსის გაუქმება\nჩამოტვირთვა\nგაზიარება\nბრძანება N 10833\n16.05.2023\n\n\n\n\nი/მ --------- (ს/ნ ----------)\n(მის.: --------------------)\n2023 წლის 20 აპრილის საჩივრების\nდაკმაყოფილების თაობაზე\n\n\nშემოსავლების სამსახურმა განიხილა ი/მ ----------ას (ს/ნ ----------) №80457/1/2023 და №80458/1/2023 საჩივრები, რომლითაც იგი არ ეთანხმება 2023 წლის მარტისა და აპრილის თვეების საანგარიშო პერიოდებზე დარიცხულ ფიქსირებულ გადასახადს. აღნიშნული საჩივარი განხილული იქნა შემოსავლების სამსახურის დავების განხილვის საბჭოს 2023 წლის 10 მაისის სხდომაზე (ოქმი №51).\n\n\nგადასახადის გადამხდელის პოზიცია: \nგადამხდელი საჩივარში განმარტავს, რომ 2023 წლის 28 თებერვლიდან შეწყვეტილი აქვს ეკონომიკური საქმიანობა, თუმცა ამის მიუხედავად 1 მარტსა და 3 აპრილს დაერიცხა ფიქსირებული გადასახადი. ითხოვს შეცდომით დარიცხული ფიქსირებული გადასახადის გაუქმებას.\n\n\nფაქტების აღწერა: \nმომსახურების დეპარტამენტის მიერ წარმოდგენილი ინფორმაციით დგინდება, რომ ფ/პ ----------- (ს/ნ -----------) 2022 წლის 31 დეკემბერს ID---------- განცხადებით მინიჭებული აქვს ფიქსირებული გადასახადის გადამხდელის სტატუსი (ავტომობილების ტექნიკური მომსახურება და რემონტი, მათ შორის სალტეების, საბურავების აღდგენა და რეგენერაცია).\nფ/პ --------- (ს/ნ -----------) 2023 წლის 17 აპრილს ID ----------- განცხადებით გაიუქმა ფიქსირებული გადასახადის გადამხდელის სტატუსი. შესაბამისად, გადამხდელს 2023 წლის მარტისა და აპრილის საანგარიშო პერიოდებზე ჩვეულებრივი წესით დაერიცხა ფიქსირებული გადასახადის გადამხდელის სტატუსით განსაზღვრული გადასახადი 100-100 ლარი.\nამასთან, შემოსავლების სამსახურის გადასახადების ადმინისტრირების საინფორმაციო სისტემის მონაცემებით დგინდება, რომ 2023 წლის 28 თებერვალს გადამხდელის მიერ წარმოდგენილია ID ----------- განაცხადი ეკონომიკური საქმიანობის შეჩერების შესახებ. \n\n\nშემოსავლების სამსახურმა განიხილა აღნიშნული საჩივრები და მიიჩნია, რომ გადამხდელის მოთხოვნა უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები. \nსაქართველოს საგადასახადო კოდექსის 951 მუხლის მიხედვით, ფიქსირებული გადასახადის გადამხდელი შეიძლება იყოს პირი, რომელიც არ არის დამატებული ღირებულების გადასახადის გადამხდელი და ახორციელებს ფიქსირებული გადასახადით დასაბეგრ ერთ ან ერთზე მეტ საქმიანობას.\nსაქართველოს საგადასახადო კოდექსის 956 მუხლის პირველი ნაწილის თანახმად, ფიქსირებული გადასახადის გადამხდელის სტატუსი უქმდება, თუ:\nა) პირი წყვეტს ფიქსირებული გადასახადით დასაბეგრ საქმიანობას,\nბ) პირი საგადასახადო ორგანოს მიმართავს ფიქსირებული გადასახადის გადამხდელის სტატუსის გაუქმების მოთხოვნით. \n„სპეციალური დაბეგვრის რეჟიმების გამოყენების შესახებ“ საქართველოს ფინანსთა მინისტრის 2010 წლის 31 დეკემბრის №999 ბრძანებით დამტკიცებული ინსტრუქციის დანართი №4-ის მე-6 მუხლის პირველი ნაწილის შესაბამისად, ფიქსირებული გადასახადის გადამხდელი უფლებამოსილია ფიქსირებული გადასახადით დასაბეგრი საქმიანობის შეჩერების შემთხვევაში ან მე-7 მუხლის პირველი ნაწილის შესაბამისად, ფიქსირებული გადასახადის გადამხდელის სტატუსის გაუქმების შემთხვევაში განცხადებით მიმართოს საგადასახადო ორგანოს.\nამავე ბრძანების დანართი №4-ის მე-4 მუხლის მე-9 ნაწილის თანახმად, დარიცხული ფიქსირებული გადასახადი, შესაბამისი საანგარიშო თვის დადგომის შემდეგ, შესაძლებელია, გადაანგარიშდეს მხოლოდ ფიქსირებული გადასახადით დასაბეგრი საქმიანობის შეწყვეტის შემთხვევაში, შემოსავლების სამსახურის უფროსის ბრძანებით დადგენილი წესით საგადასახადო ორგანოს მიერ საკითხის შესწავლის შედეგად. \nშემოსავლების სამსახური ყურადღებას ამახვილებს იმ გარემოებაზე, რომ ი/მ ------------- (ს/ნ ------------) 2023 წლის 28 თებერვალს წარმოადგინა განცხადება ეკონომიკური საქმიანობის შეჩერების შესახებ. \n﻿ზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ ი/მ ----------- (ს/ნ -----------) 2023 წლის 28 თებერვლის ID ----------- განცხადება უნდა ჩაითვალოს ფიქსირებული გადასახადის გადამხდელის სტატუსის გაუქმების შესახებ განცხადებად და მომჩივანს უნდა შეუმცირდეს ფიქსირებული გადასახადის გადამხდელის სტატუსის საფუძველზე 2023 წლის მარტის თვიდან ფიქსირებული გადასახადის გადამხდელის სტატუსის გაუქმების შესახებ განცხადებით მიმართვამდე (2023 წლის 17 აპრილის ID -----------) დარიცხული გადასახადი. \n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ : \n\n\n1. ი/მ ------------ (ს/ნ -----------) საჩივარი დაკმაყოფილდეს;\n2. ი/მ ----------- (ს/ნ ----------) შეუმცირდეს ფიქსირებული გადასახადის გადამხდელის სტატუსის საფუძველზე 2023 წლის მარტის თვიდან ფიქსირებული გადასახადის გადამხდელის სტატუსის გაუქმების შესახებ განცხადებით მიმართვამდე (2023 წლის 17 აპრილის ID ------------) დარიცხული გადასახადი;\n3.დაევალოს მომსახურების დეპარტამენტს, განახორციელოს შესაბამისი კორექტირება გადასახადის გადამხდელის პირადი აღრიცხვის ბარათზე;\n4. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. ქუთაისი, ვიქტორ კუპრაძის ქ. №11), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში. \n\n\nჩამოტვირთვა\nგაზიარება\nთეგები:\nფიქსირებული გადასახადის გადამხდელი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n29\n\nდოკუმენტის დათვალიერება\n\ninfohub@rs.ge",
    "title": "Document 58e00e34-424c-413e-9478-905a33246e76"
  }
}