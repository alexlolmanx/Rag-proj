{
  "id": "20dbe92b-c09c-47dd-b841-c58bd6e42261",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 686\n23 იანვარი 2023\nდოკუმენტის #:\n686\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n20 იანვარი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\n ბრძანება N 686 \n 20.01.2023\n\n\n„--------------„ (პ/ნ -----------)\n(მის.: ქ. ---------)\n2022 წლის 15 ნოემბრის საჩივრის \nგანუხილველად დატოვების თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 13 იანვრის სხდომაზე (ოქმი №2) იმსჯელა „--------------„ (პ/ნ  -----------) №76459/1/2022 საჩივრის დასაშვებობის საკითხზე, რომელიც ეხება შემოსავლების სამსახურის საბაჟო დეპარტამენის 2017 წლის 23 დეკემბრის №EL067889, 2018 წლის  22 იანვრის №EL068849,  9 ივნისის №EL074169,  11 ივნისის №EL074266 საგადასახადო სამართალდარღვევის ოქმებს  და 2018 წლის  9 ივნისის  №EL69050/575  (№001-575), 11 ივნისის №EL69050/589 (№001-589) საგადასახადო მოთხოვნებს.\n\n\nშემოსავლების სამსახურმა  მიიჩნია,  რომ  საჩივარი  უნდა  დარჩეს  განუხილველი  შემდეგ გარემოებათა გამო:\nსაქართველოს საგადასახადო კოდექსის 44-ე მუხლის მე-10 ნაწილით დადგენილია, რომ შემოსავლების სამსახურს ან აღსრულების ეროვნულ ბიუროს უფლება აქვს, დოკუმენტი საჯაროდ გაავრცელოს,თუ შესრულებულია შემდეგი პირობები:\nა) პირს  2-ჯერ  მაინც  გაეგზავნა/წარედგინა  დოკუმენტი  წერილობითი  ფორმით  და ადრესატისათვის მისი ჩაბარება ვერ მოხერხდა;\nბ) პირი  არ  არის  შემოსავლების  სამსახურის  ოფიციალური  ვებგვერდის  ავტორიზებული მომხმარებელი ან ავტორიზებული მომხმარებლის გვერდზე განთავსებიდან 30 დღის განმავლობაში ადრესატი დოკუმენტს არ გასცნობია.\nამავე მუხლის მე-11 ნაწილის შესაბამისად, დოკუმენტის საჯაროდ გავრცელება ხორციელდება მისი შემოსავლების სამსახურის ან აღსრულების ეროვნული ბიუროს ოფიციალურ ვებგვერდზე განთავსებით და ჩაბარებულად ითვლება განთავსებიდან მე-20 დღეს.\nსაქართველოს საგადასახადო  კოდექსის  299-ე  მუხლის  პირველი  ნაწილის  მიხედვით საგადასახადო ორგანოს მიერ პირის მიმართ ამ კოდექსის საფუძველზე მიღებული გადაწყვეტილება შეიძლება გასაჩივრდეს დავის განმხილველ ორგანოში ამ თავით დადგენილი წესით.\nამავე მუხლის მე-4 ნაწილის მიხედვით პირს უფლება აქვს, გაასაჩივროს საგადასახადო ორგანოს გადაწყვეტილება მისი ჩაბარებიდან  30 დღის ვადაში. მე-10 ნაწილის მიხედვით, კი საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nსაქართველოს საგადასახადო კოდექსის 301-ე მუხლის ,,ე” ქვეპუნქტის საფუძველზე დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა.\nსაქმის მასალებითა და შემოსავლების სამსახურის გადასახადების ადმინისტრირების საინფორმაციო სისტემის მონაცემებით ირკვევა, რომ ვინაიდან მომჩივანი შესაბამის პერიოდში არ იყო შემოსავლების სამსახურის ოფიციალური ვებგვერდის ავტორიზებული მომხმარებელი, შემოსავლების სამსახურის საბაჟო დეპარტამენტის მიერ 2017 წლის 23 დეკემბრის №EL067889, 2018 წლის 22 იანვრის №EL068849, 9 ივნისის №EL074169, 11 ივნისის №EL074266 საგადასახადო სამართალდარღვევის ოქმები და 2018 წლის 9 ივნისის №EL69050/575 (№001-575), 11 ივნისის №EL69050/589 (№001-589) საგადასახადო მოთხოვნები სამართალდამრღვევს გაეგზავნა მატერიალური ფორმით დაზღვეული საფოსტო გზავნილების მეშვეობით 2 ჯერ, თუმცა მათი ჩაბარება ვერ მოხერხდა.\nვინაიდან, აღნიშნული სადავო ადმინისტრაციული აქტების ადრესატისათვის ჩაბარება ვერ მოხერხდა, 2018 წლის 25 იანვარს, 2 მარტს და 30 ივლისს განხორციელდა მათი საჯაროდ გავრცელება, ხოლო შემოსავლების სამსახურის ოფიციალურ ვებგვერდზე განთავსებიდან მე-20 დღეს ჩაითვალა ჩაბარებულად.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ ვინაიდან საჩივარი წარმოდგენილია საბაჟო ორგანოს გადაწყვეტილების გასაჩივრებისათვის კანონით დადგენილი ვადის დარღვევით, ხოლო მომჩივანს არ წარმოუდგენია პოზიცია/მტკიცებულება გასაჩივრების ვადის მისგან დამოუკიდებელი მიზეზით დარღვევის თაობაზე, სახეზეა საჩივრის განუხილველად დატოვების საქართველოს საგადასახადო კოდექსის 301-ე მუხლის „ე“ ქვეპუნქტით გათვალისწინებული საფუძველი.\n\n\nსაქართველოს საგადასახადო კოდექსის 301-ე და 304-ე მუხლების საფუძველზე,\n\n\nვ ბ რ ძ ა ნ ე ბ:\n\n\n1. „--------------„ (პ/ნ -----------) საჩივარი დარჩეს განუხილველი;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n12\n\nდოკუმენტის დათვალიერება\n\ninfohub@rs.ge",
    "title": "Document 20dbe92b-c09c-47dd-b841-c58bd6e42261"
  }
}