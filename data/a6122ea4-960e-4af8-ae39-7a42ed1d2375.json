{
  "id": "a6122ea4-960e-4af8-ae39-7a42ed1d2375",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 15285\n03 ივლისი 2023\nდოკუმენტის #:\n15285\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n29 ივნისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nსაგადასახადო გირავნობა/იპოთეკა, გადასახადის გადამხდელის ცრუმაგიერი პირი\nჩამოტვირთვა\nგაზიარება\nბრძანება N 15285\n29.06.2023 \n\n\n\n\nფ/პ ---ის (პ/ნ ---) \n(მის: ---) 2023 წლის 5 ივნისის საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 9 ივნისის (ოქმი №60) სხდომაზე განიხილა ფ/პ ---ის (პ/ნ ---) №95396/21-11 საჩივარი, რომლითაც მომჩივანი არ ეთანხმება შემოსავლების სამსახურის 2021 წლის 30 ივლისის №005-10503 შეტყობინებას საგადასახადო გირავნობის/იპოთეკის უფლების წარმოშობის შესახებ. \n\n\nგადასახადის გადამხდელის პოზიცია:\nგადასახადის გადამხდელი არ ეთანხმება გირავნობა/იპოთეკის შეტყობინებას და აღნიშნავს, რომ მისი ნებისმიერი სახის ქონებაზე წარმოშობილი საგადასახადო გირავნობა/იპოთეკით უზრუნველყოფილი არის თბილისის საქალაქო სასამართლოს ადმინისტრაციულ საქმეთა კოლეგიაში მიმდინარე საქმე. აღნიშნული საქმე წარმოებს შემოსავლების სამსახურის შუამდგომლობის საფუძველზე, რომლითაც შემოსავლების სამსახური ითხოვს შპს „---“-ის ცრუმაგიერ პირად სხვადასხვა ფიზიკური და იურიდიული პირების აღიარებას. შემოსავლების სამსახურის მიერ წარდგენილი შუამდგომლობის მიხედვით, თითქოსდა ---მა სხვა ფიზიკურ და იურიდიულ პირებთან ერთად განახორციელა გარკვეული მოქმედებები, რითაც შპს „---“-მა შეძლო საკუთარი საგადასახადო ვალდებულებების შესრულებისაგან თავის არიდება. 2023 წლის 2 მაისს ---ის სახელზე საქართველოში ჩამოვიდა 2 ავტომობილი BMW X5 (VIN: ---) და BMW X6 (VIN: ---), რომლებზედაც ასევე გავრცელდა საგადასახადო გირავნობის/იპოთეკის უფლება, რის გამოც შეეზღუდა ავტომობილების რეექსპორტის გზით საქართველოდან გაყვანის უფლება. აღნიშნულიდან გამომდინარე, ითხოვს ზემოაღნიშნულ ორ ავტომობილზე გირავნობა/იპოთეკის გაუქმებას და აღნიშნავს, რომ არ არსებობს საგადასახადო გირავნობა/იპოთეკის რეგისტრაციის შემდეგ შეძენილ ქონებაზე საგადასახადო გირავნობა/იპოთეკის უფლების გავრცელების წინაპირობა. \n\n\nფაქტობრივი გარემოებები:\nსაქმეზე არსებული მასალებითა და ვალის მართვის დეპარტამენტის მიერ მოწოდებული ინფორმაციით დგინდება, რომ ვალის მართვის დეპარტამენტმა 2020 წლის 22 ივლისს თბილისის საქალაქო სასამართლოს წარუდგინა შუამდგომლობა შპს „---“ -ის (ს/ნ ---) ცრუმაგიერ პირებად შპს „---“-ს (ს/ნ ---), ---- შეზღუდული პასუხისმგებლობის პარტნიორობა ----ის, ი/მ ---ის (ს/ნ ---), ფ/პ ---ს (პ/ნ ---), ფ/პ ---ს (პ/ნ ---), ფ/პ ---ის (პ/ნ ---) და ფ/პ ---ის (პ/ნ ---) მიჩნევის თაობაზე. საქართველოს საგადასახადო კოდექსის 246-ე მუხლის მე-4 ნაწილის და 239-ე მუხლის საფუძველზე 2021 წლის 30 ივლისს ვალის მართვის დეპარტამენტის მიერ გამოიცა №005-10503 შეტყობინება ფ/პ---ის (პ/ნ ---) ქონებაზე საგადასახადო გირავნობის/იპოთეკის უფლების წარმოშობის შესახებ, რომელსაც გადამხდელი ელექტრონულად გაეცნო 2023 წლის 1 ივნისს. \n\n\nშემოსავლების სამსახურმა განიხილა აღნიშნული საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 238-ე მუხლის პირველი ნაწილის „ა“ ქვეპუნქტის თანახმად, საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად გადასახადის გადამხდელის ქონებაზე გაავრცელოს საგადასახადო გირავნობა/იპოთეკა.\nსაქართველოს საგადასახადო კოდექსის 239-ე მუხლის პირველი ნაწილის შესაბამისად, საგადასახადო გირავნობა/იპოთეკა არის სახელმწიფოს უფლება, საგადასახადო დავალიანების გადახდევინება უზრუნველყოს გადასახადის გადამხდელის, სხვა ვალდებული პირის ქონებიდან.\nამავე მუხლის მე-2 ნაწილის თანახმად, საგადასახადო გირავნობის/იპოთეკის რეგისტრაციის უფლება წარმოიშობა საგადასახადო დავალიანების წარმოშობასთან ერთად და მარეგისტრირებელ ორგანოში რეგისტრაციის მომენტიდან და ვრცელდება საგადასახადო დავალიანების ფარგლებში, პირის საკუთრებაში არსებულ ან/და მის ბალანსზე რიცხულ ქონებაზე (გარდა ლიზინგით მიღებულისა), საგადასახადო დავალიანების წარმოქმნის შემდეგ შეძენილი ქონების ჩათვლით.\nსაგადასახადო გირავნობის/იპოთეკის უფლების გამოყენება შესაძლებელია ამ კოდექსის 265-ე მუხლით გათვალისწინებულ შემთხვევაში.\nსაქართველოს საგადასახადო კოდექსის 246-ე მუხლის მე-4 ნაწილის თანახმად, საგადასახადო ორგანოს უფლება აქვს, პირის გადასახადის გადამხდელის ცრუმაგიერ პირად აღიარების შესახებ შუამდგომლობის სასამართლოსთვის წარდგენასთან ერთად ამ პირის ქონებაზე გაავრცელოს საგადასახადო გირავნობა/იპოთეკა გადასახადის გადამხდელის საგადასახადო დავალიანების ფარგლებში.\nთუ სასამართლო არ დააკმაყოფილებს პირის გადასახადის გადამხდელის ცრუმაგიერ პირად აღიარების შესახებ საგადასახადო ორგანოს შუამდგომლობას, საგადასახადო გირავნობა/იპოთეკა უქმდება.\nდადგენილია, რომ შპს „---“ -ის (ს/ნ ---) ცრუმაგიერ პირად ფ/პ ---ის (პ/ნ---) მიჩნევის თაობაზე ბრძანების გამოცემის მოთხოვნით ვალის მართვის დეპარტამენტის მიერ 2020 წლის 22 ივლისს თბილისის საქალაქო სასამართლოს წარედგინა შუამდგომლობა. დადგენილია ასევე, რომ „საგადასახადო გირავნობა/იპოთეკის უფლების წარმოშობის შესახებ“ სადავო შეტყობინების გამოცემის თარიღისათვის შპს „---“ -ის (ს/ნ ---) პირადი აღრიცხვის ბარათზე ერიცხებოდა და ერიცხება საგადასახადო დავალიანება.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ ვალის მართვის დეპარტამენტის მიერ სადავო ადმინისტრაციული აქტი გამოცემულია საგადასახადო კანონმდებლობის შესაბამისად და არ არსებობს გადასახადის გადამხდელის მოთხოვნის დაკმაყოფილების სამართლებრივი საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\nვ ბ რ ძ ა ნ ე ბ: \n\n\n1. ფ/პ ---ის (პ/ნ ---) საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nუზრუნველყოფის ღონისძიებები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n20\n\nდოკუმენტის დათვალიერება\n\ninfohub@rs.ge",
    "title": "Document a6122ea4-960e-4af8-ae39-7a42ed1d2375"
  }
}