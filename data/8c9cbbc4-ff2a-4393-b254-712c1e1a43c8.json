{
  "id": "8c9cbbc4-ff2a-4393-b254-712c1e1a43c8",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება № 26052/2/2025\n05 დეკემბერი 2025\nდოკუმენტის #:\n26052/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n04 დეკემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nნაწილობრივ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაგადასახადო დეკლარაციაში/გაანგარიშებაში გადასახადის შემცირება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№ 26052/2/2025\n04 დეკემბერი 2025\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი:   „------“ (ს/ნ -----) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 20.11.2025 წელს განიხილა და მიიღო გადაწყვეტილება ------- 20.10.2025 წელს რეგისტრირებულ საჩივარზე (რეგისტრაციის №26052/2/2025). \n\n\nდავის საგანი:\nდაკისრებული ჯარიმის გაუქმება.\n\n\nგასაჩივრებული გადაწყვეტილება:\n1. აუდიტის დეპარტამენტის 6.08.2025 წლის №006-315 საგადასახადო მოთხოვნა;\n2. შემოსავლების სამსახურის 17.09.2025 წლის №20387 ბრძანება.\n\n\nდარიცხული თანხა: 6 248.61 ლარი.\nმათ შორის:\nდღგ - 4 165.71\nჯარიმა - 2 083\nსაურავი - 0 \n\n\nფაქტების აღწერა\nმომჩივნის საქმიანობაა საკუთარი ან იჯარით აღებული არასაცხოვრებელი შენობების გაქირავება მართვა. დღგ-ის კვალიფიციურ გადამხდელად რეგისტრირებულია 2016 წლის 11 მაისს.\nაუდიტის დეპარტამენტის 2025 წლის 3 ივლისის №15000 ბრძანების საფუძველზე ჩატარდა გადასახადის გადამხდელის საქმიანობის კამერალური საგადასახადო შემოწმება ელექტრონულად გამოწერილი საგადასახადო ანგარიშ-ფაქტურების/სასაქონლო ზედნადებების, მიღებული საგადასახადო ანგარიშ-ფაქტურებისა და საბაჟო დეკლარაციების 2024 წლის თებერვლის საანგარიშო პერიოდის დღგ-ის დეკლარაციაში ასახვის სისწორის დადგენის მიზნით. შემოწმების შედეგები აისახა 2025 წლის 29 ივლისის საგადასახადო შემოწმების აქტში, საიდანაც სადავო დარიცხვასთან დაკავშირებით ირკვევა შემდეგი გარემოებები: \n2024 წლის თებერვლის თვის დღგ-ის დეკლარაცია არის წარდგენილი ნულოვანი სახით, ხოლო გადასახადის გადამხდელს უფიქსირდება გამოწერილი საგადასახადო ანგარიშ-ფაქტურა აღნიშნულ თვეში. აღნიშნულზე მომჩივანს დაერიცხა დღგ და დაეკისრა საგადასახადო კოდექსის 275-ე მუხლით გათვალისწინებული ჯარიმა. აღსანიშნავია, რომ მომჩივანს 2024 წლის თებერვლის თვის დღგ-ის პირველადი დეკლარაცია სწორად აქვს წარდგენილი და იმავე დღეს დაზუსტებულია ნულოვანი სახის დეკლარაციად. \nშემოწმების აქტის საფუძველზე გამოიცა აუდიტის დეპარტამენტის 2025 წლის 6 აგვისტოს №17703 ბრძანება და ამავე თარიღის №006-315 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 17.09.2025 წლის №20387 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 43-ე, 269-ე, 270-ე, 275-ე მუხლებზე და ფაქტობრივ გარემოებებზე, რომლის მიხედვით გადასახადის გადამხდელს არასრულად ჰქონდა შესრულებული საგადასახადო ვალდებულებები, ამასთან, მომჩივანი ვერ უთითებს ფაქტობრივ და სამართლებრივ გარემოებებზე, რომლითაც დადასტურდება, რომ გადასახადის გადამხდელი საგადასახადო ვალდებულებების არაჯეროვნად შესრულებისას მოქმედებდა სამართლებრივი შეცდომის არეალში. შესაბამისად, საგადასახადო შემოწმების შედეგად დარიცხული სანქციის მიმართ შემოსავლების სამსახურს მიზანშეწონილად არ მიაჩნია საგადასახადო კოდექსის 269-ე მუხლის მე-7 ნაწილის გამოყენება. ამდენად, შემოსავლების სამსახურმა მიიჩნია, რომ გადამხდელის საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია\n2024 წლის თებერვლის თვის დღგ გადაიხადა იმ დღესვე 5.03.2024 წელს (წარმოადგინა საგადახდო დავალება 4,165.72 ლარი) სადაც დანიშნულებაში მითითებულია „თებერვლის თვის დღგ“. ამბობს, რომ არც უფიქრია რაიმეს არ გადახდა, წლებია ყოველთვე იხდის თავის დროზე. მიუთითებს ტექნიკურ ხარვეზზე. ითხოვს დაკისრებული ჯარიმის გაუქმებას.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დაკმაყოფილდეს ნაწილობრივ შემდეგ გარემოებათა გამო:\nსაგადასახადო კოდექსის 269-ე მუხლის მე-7 ნაწილის მიხედვით, დავის განმხილველ ორგანოს უფლება აქვს, გაათავისუფლოს კეთილსინდისიერი გადასახადის გადამხდელი ამ კოდექსით გათვალისწინებული სანქციისაგან, თუ სამართალდარღვევა გამოწვეულია გადასახადის გადამხდელის შეცდომით/არცოდნით.\nშემოწმების აქტიდან ირკვევა, რომ 2024 წლის თებერვლის თვის დღგ-ის დეკლარაცია არის წარდგენილი ნულოვანი სახით, ხოლო გადასახადის გადამხდელს უფიქსირდება გამოწერილი საგადასახადო ანგარიშ-ფაქტურა აღნიშნულ თვეში, რომელიც შემოწმების მიერ დაიბეგრა დღგ-ით. ამასთან, მომჩივანს 2024 წლის თებერვლის თვის დღგ-ის პირველადი დეკლარაცია სწორად აქვს წარმოდგენილი და იმავე დღეს დაზუსტებულია ნულოვანი სახის დეკლარაციად.\nმომჩივანი განმარტავს, რომ 2024 წლის თებერვლის თვის დღგ-ის გადაიხადა იმ დღესვე 5.03.2024 წელს (წარმოადგინა საგადახდო დავალება 4,165.72 ლარი) სადაც დანიშნულებაში მითითებულია „თებერვლის თვის დღგ“. არც უფიქრია რაიმეს არ გადახდა, წლებია ყოველთვე იხდის თავის დროზე. მიუთითებს ტექნიკურ ხარვეზზე. ითხოვს დაკისრებული ჯარიმის გაუქმებას.\nმოპასუხე ორგანოს წარმომადგენლებმა საბჭოს სხდომაზე სადავო საკითხის ზეპირი განხილვისას დამატებით განაცხადა, რომ მომჩივანმა 2024 წლის თებერვლის თვის დღგ-ის პირველადი დეკლარაცია წარადგინა სწორად, თუმცა რამდენიმე წუთში დააზუსტა დეკლარაცია, წარადგინა ნულოვანი ფორმის და გადაიხადა კუთვნილი გადასახადი. ამასთან, ყველა თვეში იხდის გადასახადს და ადეკლარირებს პირნათლად.\nზემოაღნიშნული სამართლებრივი ნორმების, ფაქტობრივი გარემოებების და მხარეთა არგუმენტაციის გათვალისწინებით, საბჭომ მიიჩნია, რომ განსახილველ შემთხვევაში, საქმის ფაქტობრივი და სამართლებრივი გარემოებები იძლევა იმ ვარაუდის საფუძველს, რომ გადასახადის გადამხდელის მხრიდან სამართალდარღვევის ჩადენა გამოწვეულია მისი შეცდომით. შესაბამისად, მომჩივანი, საგადასახადო კოდექსის 269-ე მუხლის მე-7 ნაწილის საფუძველზე, უნდა გათავისუფლდეს სადავო საგადასახადო მოთხოვნით, საგადასახადო დეკლარაციაში გადასახადის თანხის შემცირებისთვის საგადასახადო კოდექსის 275-ე მუხლით დაკისრებული ჯარიმისგან.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „ბ“ ქვეპუნქტით და გადაწყვიტა:\n\n\n1. საჩივარი დაკმაყოფილდეს ნაწილობრივ; \n2. მომჩივანი, საგადასახადო კოდექსის 269-ე მუხლის მე-7 ნაწილის საფუძველზე, გათავისუფლდეს აუდიტის დეპარტამენტის 6.08.2025 წლის №006-315 საგადასახადო მოთხოვნით დაკისრებული ჯარიმისგან; \n3. დაევალოს აუდიტის დეპარტამენტს, გადასახადის გადამხდელის პირადი აღრიცხვის ბარათის კორექტირება ამ გადაწყვეტილების შესაბამისად; \n4. დანარჩენ ნაწილში საჩივარი არ დაკმაყოფილდეს; \n5. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაგადასახადო დეკლარაციაში/გაანგარიშებაში გადასახადის შემცირება\nკეთილსინდისიერება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n24\n\nდოკუმენტის დათვალიერება\n\ninfohub@rs.ge",
    "title": "Document 8c9cbbc4-ff2a-4393-b254-712c1e1a43c8"
  }
}