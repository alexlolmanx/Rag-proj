{
  "id": "cb9ea534-4369-4092-ac2d-39e10ceff545",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბძანება N 4220\n13 დეკემბერი 2022\nდოკუმენტის #:\n4220\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n26 თებერვალი 2019\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nქონების გადასახადის გადამხდელი და დაბეგვრის ობიექტი, გადასახადისგან გათავისუფლება\nჩამოტვირთვა\nგაზიარება\nN 4220\n26/02/2019\n\n\n\n\n\n\nშპს ----- \n(მის: ---------)\nსადავო საკითხთან დაკავშირებით საჩივრის\nარ დაკმაყოფილების თაობაზე\n\n\n\n\nშემოსავლების სამსახურის დავების განხილვის საბჭომ 2019 წლის 24 იანვარს გამართულ სხდომაზე (ოქმი N03) განიხილა შპს ----- საჩივარი აუდიტის დეპარტამენტის 2018 წლის 03 დეკემბრის N021-116 საგადასახადო მოთხოვნასთან დაკავშირებით.\n\n\nსაჩივარში აღნიშნული გარემოებები:\nგადასახადის გადამხდელი არ ეთანხმება ქონების გადასახადში დარიცხულ თანხებს. აღნიშნავს, რომ სამედიცინო დაწესებულების ქონება, მათ შორის დაუმთავრებელი მშენებლობა გათავისუფლებულია ქონების გადასახადისაგან. აქტში აღნიშნული შენობა-ნაგებობა გამოიყენებოდა ეკონომიკურ საქმიანობაში და დასრულების შემდეგაც გამოყენებული იქნება ამავე საქმიანობაში. აღნიშნული მეთოდის მართებულად მიჩნევის შემთხვევაშიც, ქონების გადასახადის გაანგარიშება მოხდა არასწორად.\nსაქმის ირგვლივ არსებული მასალებით ირკვევა, რომ შემოსავლების სამსახურის 2018  წლის 10 აპრილის N8130 ბრძანების საფუძველზე, ჩატარდა შპს ----- საქმიანობის საგადასახადო შემოწმება. შემოწმების შედეგებზე 2018 წლის 01 ნოემბერს შედგა საგადასახადო შემოწმების აქტი, რის საფუძველზეც გამოიცა 2018 წლის 03 დეკემბრის N33870 ბრძანება და გადამხდელს წარედგინა N021-116 საგადასახადო მოთხოვნა. გადამხდელის საგადასახადო ვალდებულება დამატებით განისაზღვრა სულ 84725.76 ლარით, მათ შორის: ძირითადი გადასახადი 53398 ლარი და ჯარიმა 24472 ლარი და საურავი 6855.76 ლარი.\n\n\nსაგადასახადო შემოწმების აქტის თანახმად დარიცხვა სადავო საკითხთან დაკავშირებით გამოწვეულია შემდეგი გარემოებებით:\nსაზოგადოებას 2015 - 2016 -2017 წლების საანგარიშო პერიოდში საკუთარი ძალებით აშენებდა კლინიკას, რომელიც ექსპულატაციაში გაეშვა 2017 წელს. საგადასახადო ორგანოში წარდგენილი ქონების გადასახადის დეკლარაციით  ქონების გადასახადის დასაბეგრ ბრუნვაში არ აქვს ჩართული დაუმთავრებელი მშენებლობის ღირებულება.\nსსკ-ის 201-ე მუხლის პირველი ნაწილით ქონების გადასახადის გადამხდელია საწარმო მის ბალანსზე ძირითად საშუალებებად აღრიცხულ აქტივებზე, დაუმონტაჟებელ მოწყობილობებსა და დაუმთავრებელ მშენებლობაზე, ხოლო სსკ - ის 206 - ე მუხლის ,,წ\" პუნქტით ქონების გადასახადისაგან თავისუფლდება სამედიცინო საქმიანობაში გამოყენებული ქონება. აღნიშნულიდან გამომდინარე 2015 2016-2017 წლების საანგარიშო პერიოდებში დაუმთავრებელი მშენებლობის ღირებულება დაიბეგრა ქონების გადასახადით.\n\n\nშემოსავლების სამსახურის დავების განიხლვის საბჭომ მიიჩნია, რომ წარმოდგენილი საჩივარი სადავო საკითხთან დაკავშირებით არ უნდა დაკმაყოფილდეს შემდეგ გარემოებათა გამო:\nსაჩივარში  აღნიშნულ სადავო  საკითხთან  დაკავშირებით  შემოსავლების  სამსახურის  დავების განხილვის საბჭო მიუთითებს სსკ-ის სსკ-ის 201-ე მუხლის პირველი ნაწილის ,,ა’’ ქვეპუნქტზე, რომლის თანახმად ქონების გადასახადის გადამხდელია რეზიდენტი საწარმო/ორგანიზაცია – მის ბალანსზე ძირითად საშუალებად ან/და საინვესტიციო ქონებად აღრიცხულ აქტივებზე, დაუმონტაჟებელ მოწყობილობებზე, დაუმთავრებელ მშენებლობაზე, აგრეთვე მის მიერ ლიზინგით გაცემულ ქონებაზე;\nამავე მუხლის მე-2 ნაწილის თანახმად, ამ მუხლის პირველი ნაწილის მიზნებისათვის პირი ქონების გადასახადის გადამხდელია მფლობელობაში ან/და სარგებლობაში არსებულ, გარდაცვლილი პირის სახელზე რეგისტრირებულ ქონების გადასახადით დაბეგვრის ობიექტზე, გარდა იმ შემთხვევისა, როდესაც ქონებით სარგებლობა ხორციელდება იჯარის, ქირის, უზუფრუქტის ან სხვა ამგვარი სახის ხელშეკრულების საფუძველზე.\nსსკ-ის 202-ე მუხლის მეოთხე ნაწილის თანახმად: საგადასახადო ორგანო უფლებამოსილია გადასახადის გადამხდელს, გარდა ამ მუხლის მე-2 ნაწილით გათვალისწინებული შემთხვევებისა, საგადასახადო შემოწმებისას დასაბეგრი ქონების ღირებულება განუსაზღვროს საბაზრო ფასით. თუ დასაბეგრი ქონების საბაზრო ფასი აღემატება მის საბალანსო ღირებულებას:\nა) პირს დასაბეგრი ქონების ღირებულების სხვაობაზე დაერიცხება ქონების გადასახადის ძირითადი თანხა. ამასთანავე, აღნიშნულ თანხაზე საურავი დაეკისრება მხოლოდ საგადასახადო მოთხოვნის ჩაბარების დღის შემდეგ 30-ე დღიდან, ხოლო აღნიშნული სხვაობა გადასახადის შემცირებად არ ჩაითვლება;\nბ) პირი ვალდებულია შესაბამისი დასაბეგრი ქონების მიმართ აღნიშნული საბაზრო ფასი გამოიყენოს შემდგომი 3 საგადასახადო წლის განმავლობაში.\nსსკ-ის 206-ე მუხლის პირველი ნაწილის „წ“ ქვეპუნქტის თანახმად: შესაბამისი დაბეგვრის ობიექტის მიხედვით ქონების გადასახადისაგან გათავისუფლებულია სამედიცინო საქმიანობისათვის გამოყენებული ქონება, გარდა მიწისა, რომელიც სამედიცინო დაწესებულებათა საკუთრებაშია ან ასეთ დაწესებულებებზე ლიზინგით არის გაცემული.\nსაქმეში არსებული მასალებით, ზემოაღნიშნულ ნორმებზე დაყრდნობითა და საბჭოს სხდომაზე გამოთქმული მოსაზრებების გათვალისწინებით შემოსავლების სამსახურის დავების განხილვის საბჭო განმარტავს, რომ ქონების გადასახადით დაბეგვრის ობიექტია საწარმოს ბალანსზე რიცხული დაუმთავრებელი მშენებლობა დასრულების შემდეგ მის სამედიცინო საქმიანობაში გამოყენებამდე. აღნიშნულიდან გამომდინარე საბჭო მიიჩნევს, რომ დაუმთავრებელი მშენებლობის ქონების გადასახადით დაბეგვრა შესაბამისობაშია კანონმდებლობასთან და არ არსებობს მომჩივნის მიერ შემოსავლების სამსახურის დავების დეპარტამენტში წარმოდგენილი საჩივრის აღნიშნულ ნაწილში დაკმაყოფილების სამართლებრივი საფუძველი.\n\n\n\n\nაღნიშნულიდან გამომდინარე, საქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. შპს ----- საჩივარი სადავო საკითხთან დაკავშირებით არ დაკმაყოფილდეს;\n2. გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, გორგასლის ქ. №16) ან სასამართლოში (მის. ქ.თბილისი, აღმაშენებლის ხეივანი, მე-12 კმ. N6), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nდასაბეგრი ქონება\nსხვა ქონების გათავისუფლება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n33\n\nდოკუმენტის დათვალიერება\n\ninfohub@rs.ge",
    "title": "Document cb9ea534-4369-4092-ac2d-39e10ceff545"
  }
}