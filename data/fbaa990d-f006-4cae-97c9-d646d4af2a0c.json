{
  "id": "fbaa990d-f006-4cae-97c9-d646d4af2a0c",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 12795\n09 ივნისი 2023\nდოკუმენტის #:\n12795\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n08 ივნისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nდაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nგადასახადისაგან გათავისუფლება\nჩამოტვირთვა\nგაზიარება\nბრძანება N 12795\n08.06.2023\n\n\n\n\n„----------“ (პ/ნ ----------) \n(ფაქტ. მის: ----------; \nიურ. მის: ----------) \n2023 წლის 5 მაისის საჩივრის \nდაკმაყოფილების თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 24 მაისის სხდომაზე (ოქმი №56) განიხილა „----------“ (პ/ნ ----------) №77819/21-11 საჩივარი, რომელიც ეხება 2023 წლის 4 მაისის №---------- საბაჟო დეკლარაცია - ფორმა 4-ით დაკისრებულ იმპორტის გადასახდელს (დღგ).\n\n\nმომჩივნის არგუმენტაცია: \nსაჩივრის ავტორის განმარტებით, 30 კალენდარულ დღეში 500 ლარის ღირებულების საქონლის შემოტანის უფლება აქვს. გადმოიტანა 300 ლარის საქონელი, ოჯახში ჰყავს სამი შშმ პირი და შემოტანილი საქონელი ოჯახისთვის არის განკუთვნილი.\nაღნიშნულზე მითითებით ითხოვს №---------- საბაჟო დეკლარაცია - ფორმა 4-ით დარიცხული დღგ-ს მოხსნას.\n\n\nფაქტობრივი გარემოებები: \nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ 2023 წლის 4 მაისს საბაჟო გამშვები პუნქტი „----------“ კონტროლის ზონაში შემოვიდა ფიზიკური პირი „----------“, რომელსაც თან ჰქონდა სპორტული სამეული 2 კომპლექტი, ფეხსაცმელი 3 წყვილი და მაისური 10 ცალი. ვინაიდან, „----------“ კუთვნილი საქონელი თვისებრივი მახასიათებლისა და რაოდენობის გათვალისწინებით ჩაითვალა ეკონომიკური საქმიანობისთვის განკუთვნილად, დაექვემდებარა სავალდებულო დეკლარირებას.\nვინაიდან, საქართველოს საგადასახადო კოდექსის 199-ე მუხლის „დ.ბ.“ ქვეპუნქტის გათვალისწინებით, „----------“ მიერ შემოტანილი საქონელი ჩაითვალა ეკონომიკური საქმიანობისათვის განკუთვნილად და იგი ვერ ისარგებლებდა კანონმდებლობით გათვალისწინებული შეღავათით. შესაბამისად, 2023 წლის 4 მაისს დარეგისტრირდა №---------- საბაჟო დეკლარაცია - ფორმა 4, რომლითაც დაერიცხა დღგ 81,37 ლარის ოდენობით.\nვინაიდან, „----------“ არ წარმოუდგენია შესყიდვის დამადასტურებელი დოკუმენტი შესაბამისად, საქონლის საბაჟო ღირებულების განსაზღვრა მოხდა საქართველოს საბაჟო კოდექსის 43-ე მუხლის მიხედვით, რის შედეგად საქონლის საბაჟო ღირებულებამ შეადგინა 452,05 ლარი.\nდეკლარაციაში მითითებული მონაცემების სისწორეს „----------“ დაეთანხმა ხელმოწერით.\n2023 წლის იანვრის თვიდან დღეის მდგომარეობით „----------“ საყოფაცხოვრებო საქონელზე 3-ჯერ ისარგებლა საგადასახადო კოდექსის 199-ე მუხლის „დ.ბ“ პუნქტით გათვალისწინებული შეღავათით (12/01/2023; 25/02/2023; 28/03/2023). 2023 წლის პირველი იანვრიდან დღეის მდგომარეობით კი უფიქსირდება საზღვრის კვეთის 27 ფაქტი.\n\n\nშემოსავლების სამსახურმა მიიჩნია, რომ მომჩივნის მოთხოვნა უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილი ადგენს, რომ დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის მე-9 მუხლის პირველი ნაწილი ადგგენს, რომ ეკონომიკურ საქმიანობად განიხილება ნებისმიერი საქმიანობა, რომელიც ხორციელდება შემოსავლის ან კომპენსაციის მისაღებად, მიუხედავად ამ საქმიანობის შედეგისა, თუ ამ კოდექსით სხვა რამ არ არის გათვალისწინებული.\nამავე კოდექსის მე-60 მუხლის მე-5 ნაწილის თანახმად, გადასახადის გადამხდელს უფლება აქვს, ისარგებლოს საგადასახადო შეღავათი შესაბამისი სამართლებრივი საფუძვლის წარმოშობის მომენტიდან მისი მოქმედების მთელი პერიოდის განმავლობაში. \nამავე საკანონმდებლო აქტის 199-ე მუხლის „დ.ბ.“ ქვეპუნქტის თანახმად, იმპორტის გადასახადისგან გათავისუფლებულია ფიზიკური პირის მიერ 30 კალენდარულ დღეში ერთხელ საგარეო-ეკონომიკური საქმიანობის ეროვნული სასაქონლო ნომენკლატურის 28-ე–97-ე ჯგუფებით (საგარეო-ეკონომიკური საქმიანობის ეროვნული სასაქონლო ნომენკლატურის 3824 90 980 01 კოდით გათვალისწინებული საქონლის გარდა) გათვალისწინებული 500 ლარამდე ღირებულების, 30 კგ-მდე საერთო წონის საქონლის იმპორტი, რომელიც ეკონომიკური საქმიანობისათვის განკუთვნილი არ არის.\nდადგენილია, რომ საბაჟო დეპარტამენტის პოზიციით მომჩივნის ქმედება შეფასებულია ეკონომიკურ საქმიანობად. საქონლის საბაჟო ღირებულების განსაზღვრა მოხდა საქართველოს საბაჟო კოდექსის 43-ე მუხლის მიხედვით, რის შედეგად საქონლის საბაჟო ღირებულებამ შეადგინა 452,05 ლარი. \nმოცემულ შემთხვევაში არ დასტურდება ის ფაქტი, რომ მომჩივნის მიერ შემოტანილი საქონელი განკუთვნილია ეკონომიკური საქმიანობისათვის. ამდენად, საქონლის დანიშნულებისა და მიზნობრიობიდან გამომდინარე, მომჩივნის მიერ ეკონომიკური საქმიანობის განხორციელების ფაქტს ან/და ეკონომიკური საქმიანობისთვის განკუთვნილი საქონლის იმპორტს ადგილი არ აქვს.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ 2023 წლის 4 მაისის №---------- საბაჟო დეკლარაცია - ფორმა 4-ით დეკლარირებულ საქონელზე უნდა გავრცელდეს საქართველოს საგადასახადო კოდექსის 199-ე მუხლის „დ.ბ“ ქვეპუნქტით დადგენილი შეღავათი და დაკორექტირდეს (შემცირდეს) 2023 წლის 4 მაისის №---------- საბაჟო დეკლარაცია ფორმა 4-ით დარიხული იმპორტის გადასახდელი.\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ:\n\n\n1. „----------“ (პ/ნ ----------) საჩივარი დაკმაყოფილდეს;\n2. 2023 წლის 4 მაისის №---------- საბაჟო დეკლარაცია - ფორმა 4-ით დეკლარირებულ საქონელზე გავრცელდეს საქართველოს საგადასახადო კოდექსის 199-ე მუხლის „დ.ბ“ ქვეპუნქტით დადგენილი შეღავათი;\n3. დაევალოს საბაჟო დეპარტამენტს განახორციელოს 2023 წლის 4 მაისის №---------- საბაჟო დეკლარაცია - ფორმა 4-ისა და მომჩივნის პირადი აღრიცხვის ბარათის შესაბამისი კორექტირება;\n4. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: თბილისი, ვახტანგ გორგასლის ქ. №16) ან ქუთაისის საქალაქო სასამართლოში (მის: ქ. ქუთაისი, ვიქტორ კუპრაძის ქ. №11), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n8\n\nდოკუმენტის დათვალიერება\n\ninfohub@rs.ge",
    "title": "Document fbaa990d-f006-4cae-97c9-d646d4af2a0c"
  }
}