{
  "id": "58921fb8-118b-40c2-869c-1811e45f355c",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19306/2/2023\n31 ივლისი 2023\nდოკუმენტის #:\n19306/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n27 ივლისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდღგ-ის ჩათვლის უფლება, საგადასახადო ანგარიშ-ფაქტურა\nჩამოტვირთვა\nგაზიარება\n№ 19306/2/2023\n27 ივლისი 2023\n\n\n﻿გ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „----------“ (ს/ნ ----------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 2.06.2023 წელს განიხილა და მიიღო გადაწყვეტილება შპს -------------3.04.2023 წელს რეგისტრირებულ საჩივარზე (რეგისტრაციის №19306/2/2023). \n\n\nდავის საგანი:\n1. დღგ-ით დასაბეგრი ბრუნვის გაზრდა;\n2. დღგ-ში მიღებული ჩასათვლელი თანხის კორექტირება (შემცირება).\n\n\nგასაჩივრებული გადაწყვეტილება:\n1. აუდიტის დეპარტამენტის 28.11.2022 წლის №007-320 საგადასახადო მოთხოვნა;\n2. შემოსავლების სამსახურის 15.03.2023 წლის №5019 ბრძანება.\n\n\nდარიცხული თანხა: 54 157 ლარი.\nმათ შორის:\nდღგ - 28 655\nჯარიმა - 14 428\nსაურავი - 11 074\n\n\nპროცედურული გარემოებები\nაუდიტის დეპარტამენტის მიერ ჩატარდა გადასახადის გადამხდელის საქმიანობის კამერალური საგადასახადო შემოწმება ელექტრონულად გამოწერილი საგადასახადო ანგარიშ-ფაქტურების/სასაქონლო ზედნადებების, მიღებული საგადასახადო ანგარიშ-ფაქტურებისა და საბაჟო დეკლარაციების 2020 წლის სექტემბრის საანგარიშო პერიოდის დღგ-ის დეკლარაციაში ასახვის სისწორის დადგენის მიზნით. შემოწმების შედეგები აისახა აუდიტის დეპარტამენტის 21.11.2022 წლის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 28.11.2022 წლის №29584 ბრძანება და №007-320 საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურის 15.03.2023 წლის №5019 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nსადავო საკითხები:\n1. დღგ-ით დასაბეგრი ბრუნვის გაზრდა\nფაქტების აღწერა\nაუდიტის დეპარტამენტის 21.11.2022 წლის საგადასახადო შემოწმების აქტის მიხედვით, 2020 წლის სექტემბრის თვის დღგ-ის დეკლარაციის მიხედვით, დღგ-ით დასაბეგრი ბრუნვა ნულის ტოლია. შემოწმებით დადგინდა, რომ კომპანიას განხორციელებული აქვს დღგ-ით დასაბეგრი ოპერაციები და გამოწერილი აქვს საგადასახადო ანგარიშ-ფაქტურები საერთო თანხით 157 920 ლარი დღგ-ის გარეშე, საიდანაც ბიუჯეტში გადასახდელი დღგ შეადგენს 28 425 ლარს. შემოწმებით შესაბამის პერიოდში მოქმედი საგადასახადო კოდექსის 161-ე მუხლის თანახმად, ზემოაღნიშნული ანგარიშფაქტურების საფუძველზე განხორციელებული ბრუნვები დაექვემდებარა 2020 წლის სექტემბრის თვის დღგ-ით დასაბეგრ ბრუნვაში ასახვას.\n\n\nშემოსავლების სამსახურის გადაწყვეტილების შინაარსი\nშემოსავლების სამსახურმა იხელმძღვანელა შესაბამის პერიოდში მოქმედი საგადასახადო კოდექსის 160-ე მუხლით, 161-ე მუხლის პირველი ნაწილით და მიიჩნია, რომ გადასახადის გადამხდელის მიერ წარდგენილი საჩივარი ამ ნაწილში დაუსაბუთებელია და არ არსებობს მისი დაკმაყოფილების სამართლებრივი საფუძველი.\n\n\nმომჩივნის არგუმენტაცია\nწინა საანგარიშო პერიოდებზე შედგენილი საგადასახადო შემოწმების აქტი სასამართლო დავის პროცესშია და აღნიშნული დავის შედეგი გავლენას მოახდენს ამ საგადასახადო შემოწმების აქტით განსაზღვრულ დღგ-ით დასაბეგრ ბრუნვაზე. აღნიშნულიდან გამომდინარე, ითხოვს №007-320 საგადასახადო მოთხოვნაში ასახული თანხის დარიცხვის გადავადებას, ვიდრე არ დასრულდება სასამართლო დავა. თუმცა განმარტავს, რომ ვინაიდან სადავო შემთხვევაში დარიცხვა უკვე განხორციელებულია, აზრი ეკარგება მის მოთხოვნას. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nშესაბამის პერიოდში მოქმედი საგადასახადო კოდექსის 160-ე მუხლის „ა“ ქვეპუნქტის მიხედვით, დღგ-ით დაბეგვრის ობიექტია დასაბეგრი ოპერაცია.\nშესაბამის პერიოდში მოქმედი საგადასახადო კოდექსის 161-ე მუხლის პირველი ნაწილის „ა“ ქვეპუნქტის თანახმად, დღგ-ით დასაბეგრი ოპერაციაა საქართველოს ტერიტორიაზე ეკონომიკური საქმიანობის ფარგლებში საქონლის მიწოდება ან/და მომსახურების გაწევა.\nა.ა) დასაბეგრი ოპერაციის თანხა განისაზღვრება დღგ-ის გადამხდელის მიერ მიღებული ან მისაღები კომპენსაციის თანხის მიხედვით, ხოლო ამ ნაწილის „ა.ბ.დ“ ქვეპუნქტით გათვალისწინებულ შემთხვევაში – მიღებული კომპენსაციის თანხის მიხედვით (გადასახადების, მოსაკრებლებისა და სხვა გადასახდელების ჩათვლით) დღგ-ის ან/და პირგასამტეხლოს გარეშე, გარდა ამ მუხლის მე-2 ნაწილით გათვალისწინებული შემთხვევისა; ა.ბ) დასაბეგრი ოპერაციის განხორციელების დროდ ითვლება საქონლის მიწოდების ან მომსახურების გაწევის მომენტი, მაგრამ: ა.ბ.დ) არაუგვიანეს მისაწოდებელი საქონლის/გასაწევი მომსახურების საკომპენსაციო თანხის/თანხის ნაწილის გადახდის მომენტისა, თუ თანხის გადახდა ხორციელდება საქონლის მიწოდებამდე/მომსახურების გაწევამდე, გარდა ამ ნაწილის „ა.ბ.ბ“ და „ა.ბ.გ“ ქვეპუნქტებით გათვალისწინებული შემთხვევებისა.\nდადგენილია, რომ კომპანიას განხორციელებული აქვს დღგ-ით დასაბეგრი ოპერაციები და გამოწერილი აქვს საგადასახადო ანგარიშ-ფაქტურები საერთო თანხით 157 920 ლარი დღგ-ის გარეშე, საიდანაც ბიუჯეტში გადასახდელი დღგ შეადგენს 28 425 ლარს. შემოწმებით შესაბამის პერიოდში მოქმედი საქართველოს საგადასახადო კოდექსის 161-ე მუხლის თანახმად, ზემოაღნიშნული ანგარიშფაქტურების საფუძველზე განხორციელებული ბრუნვები დაექვემდებარა 2020 წლის სექტემბრის თვის დღგ-ით დასაბეგრ ბრუნვაში ასახვას.\nმომჩივანი ვერ წარმოადგენს არგუმენტებს/მტკიცებულებებს, რაც შემოწმებისას დადგენილი გარემოებების შეცლის და შემოწმების აქტით დარიცხული თანხების შემცირების საფუძველი გახდებოდა.\nმხარეთა არგუმენტების, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, ვინაიდან მომჩივანს განხორციელებული ჰქონდა დღგ-ით დასაბეგრი ოპერაციები და გამოწერილი საგადასახადო ანგარიშ-ფაქტურები, რაზეც შესაბამისი დეკლარირება და საგადასახადო ვალდებულება არ შეუსრულებია, საბჭოს მიაჩნია, რომ საგადასახადო ორგანოს გადაწყვეტილება დღგ-ით დასაბეგრი ბრუნვის განსაზღვრის (გაზრდის) შესახებ მართებულია. \n\n\n2. დღგ-ში მიღებული ჩასათვლელი თანხის კორექტირება (შემცირება)\nფაქტების აღწერა\nაუდიტის დეპარტამენტის 21.11.2022 წლის საგადასახადო შემოწმების აქტის მიხედვით, 2020 წლის სექტემბრის თვის დღგ-ის დეკლარაციის მიხედვით, გადამხდელს ადგილობრივ ბაზარზე შეძენილი საქონლიდან/მომსახურებიდან გამომდინარე მიღებული ჩასათვლელი დღგ-ის თანხა ასახული აქვს\n2 328,45 ლარის ოდენობით.\nშემოწმებით დადგინდა, რომ შესაბამის პერიოდში მოქმედი საგადასახადო კოდექსის 173-ე და 174-ე მუხლების თანახმად, დღგ-ის ჩასათვლელი თანხა შეადგენს 2 099 ლარს. სხვაობა გამოწვეულია იმ გარემოებით, რომ გადამხდელს საგადასახადო ანგარიშფაქტურით ----------- მიღებული აქვს ჩათვლა განმეორებით. კერძოდ, აღნიშნული საგადასახადო ანგარიშ-ფაქტურით განაშთულია ავანსის ანგარიშფაქტურა ------------, რომელიც გადამხდელის მიერ დღგ-ის ჩასათვლელ თანხაში ასახულია 2020 წლის აგვისტოს თვეში, დღგ-ის თანხით 229,43 ლარი. აღნიშნულიდან გამომდინარე, დაკორექტირდა მიღებული ჩათვლები.\n\n\nშემოსავლების სამსახურის გადაწყვეტილების შინაარსი\nშემოსავლების სამსახურმა იხელმძღვანელა შესაბამის პერიოდში მოქმედი საგადასახადო კოდექსის 173-ე მუხლის პირველი ნაწილით, 174-ე მუხლის პირველი ნაწილის „ა“ ქვეპუნქტით, ამავე მუხლის მე-2 ნაწილის „ა“ ქვეპუნქტით, 171-ე მუხლით და მიიჩნია, რომ გადასახადის გადამხდელის მიერ წარდგენილი საჩივარი ამ ნაწილში დაუსაბუთებელია და არ არსებობს მისი დაკმაყოფილების სამართლებრივი საფუძველი.\n\n\nმომჩივნის არგუმენტაცია\nმომჩივნის არგუმენტები ასახულია პირველი დავის საგნის ნაწილში.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ ამ ნაწილში საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 173-ე მუხლის პირველი ნაწილის თანახმად, დღგ-ის ჩათვლა არის დღგ-ის გადამხდელად რეგისტრირებული პირის უფლება, შეიმციროს გადასახდელი დღგ-ის თანხა მიღებული ჩათვლის დოკუმენტების საფუძველზე, გარდა ამ კარით გათვალისწინებული შემთხვევებისა. ამავე მუხლის მეორე ნაწილის „ა“ ქვეპუნქტის მიხედვით ჩათვლის დოკუმენტია საგადასახადო ანგარიშფაქტურა.\nსაგადასახადო კოდექსის 174-ე მუხლის პირველი ნაწილის „ა“ ქვეპუნქტის თანახმად, დღგ-ის ჩასათვლელი თანხა არის დღგ-ის თანხა, რომელიც გადახდილია ან გადასახდელია ჩათვლის დოკუმენტების მიხედვით, მათ შორის, დღგ-ის რეგისტრაციის ძალაში შესვლის მომენტისათვის არსებულ სასაქონლო-მატერიალური ფასეულობის ნაშთზე. ამავე მუხლის მე-2 ნაწილის „ა.ა“ ქვეპუნქტის თანახმად, დღგ-ის ჩათვლა ხორციელდება მხოლოდ იმ შემთხვევაში, თუ საქონელი ან/და მომსახურება გამოიყენება ან გამოყენებული იქნება დასაბეგრ ოპერაციებში, გარდა ჩათვლის უფლების გარეშე გათავისუფლებული დასაბეგრი ოპერაციებისა.\nდადგენილია, რომ დეკლარირებულ და შემოწმებისას დადგენილ დღგ-ის ჩათვლებს შორის გამოვლინდა სხვაობა, რომ სხვაობა გამოწვეულია იმ გარემოებით, რომ გადამხდელს საგადასახადო ანგარიშ-ფაქტურით ------------- №------------ მიღებული აქვს ჩათვლა განმეორებით. კერძოდ, აღნიშნული საგადასახადო ანგარიშ-ფაქტურით განაშთულია ავანსის ანგარიშ-ფაქტურა ------------, რომელიც გადამხდელის მიერ დღგ-ის ჩასათვლელ თანხაში ასახულია 2020 წლის აგვისტოს თვეში, დღგ-ის თანხით 229,43 ლარი. აღნიშნულიდან გამომდინარე, დაკორექტირდა მიღებული ჩათვლები.\nმომჩივანი ვერ წარმოადგენს რაიმე არგუმენტს/მტკიცებულებას, რაც შემოწმებისას დადგენილი გარემოებების შეცლის და შემოწმების აქტით დარიცხული თანხების შემცირების საფუძველი გახდებოდა.\nმხარეთა არგუმენტების, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საბჭოს მიაჩნია, რომ საგადასახადო ორგანოს გადაწყვეტილება დღგ-ის ჩათვლის კორექტირების შესახებ მართებულია.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nდღგ-ის ჩათვლის ზოგადი პრინციპები\nდღგ-ის ჩათვლა\nსაგადასახადო ანგარიშ-ფაქტურა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n11\n\nდოკუმენტის დათვალიერება\n\ninfohub@rs.ge",
    "title": "Document 58921fb8-118b-40c2-869c-1811e45f355c"
  }
}