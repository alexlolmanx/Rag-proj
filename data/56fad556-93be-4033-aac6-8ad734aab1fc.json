{
  "id": "56fad556-93be-4033-aac6-8ad734aab1fc",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 16597\n20 დეკემბერი 2022\nდოკუმენტის #:\n16597\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n23 ივნისი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nნაწილობრივ დაკმაყოფილდა\nდამრიცხველი ორგანო:\nსაბაჟო დეპარტამენტი\nჩამოტვირთვა\nგაზიარება\nN 16597\n23/06/2020\n\n\n\n\n\n\n----- ის მოქალაქე ----- ის \n(მის: ქ. ------- )\n2020 წლის 01 ივნისის საჩივრის\nნაწილობრივ დაკმაყოფილების თაობაზე\n\n\n\n\nშემოსავლების სამსახურმა 2020 წლის 10 ივნისს დავების განხილვის საბჭოს   სხდომაზე (ოქმი №37) განიხილა ----- ის მოქალაქე ----- ის №91417/21-11 საჩივარი, რომლითაც იგი ასაჩივრებს შემოსავლების სამსახურის საბაჟო დეპარტამენტის 2020 წლის 10 აპრილის №AL019257 ადმინისტრაციული სამართალდარღვევის ოქმს.\n\n\nსადავო ადმინისტრაციული სამართალდარღვევის ოქმით მომჩივანს, „საქართველოს მთელ ტერიტორიაზე საგანგებო მდგომარეობის გამოცხადებასთან დაკავშირებით გასატარებელ ღონისძიებათა შესახებ“ საქართველოს პრეზიდენტის 2020 წლის 21 მარტის №1 დეკრეტის მე-8 მუხლის შესაბამისად განესაზღვრა ჯარიმა 3 000 ლარის ოდენობით.\n\n\nმომჩივანი განმარტავს, რომ სამართალდარღვევა გამოწვეულია მისგან დამოუკიდებელი მიზეზით და ითხოვს სადავო ადმინისტრაციული სამართალდარღვევის ოქმის გაუქმებას.\n\n\nსატრანსპორტო საშუალებას გამოცხადების ბოლო ვადა განესაზღვრა „საქართველოში ახალი კორონავირუსის შესაძლო გავრცელების აღკვეთის ღონისძიებებისა და ახალი კორონავირუსით გამოწვეული დაავადების შემთხვევებზე ოპერატიული რეაგირების გეგმის დამტკიცების შესახებ“ საქართველოს მთავრობის 2020 წლის 28 იანვრის №164 განკარგულებით დამტკიცებული „ახალი კორონავირუსით გამოწვეული დაავადების შემთხვევებზე ოპერატიული რეაგირების გეგმის“ შესაბამისად. სატრანსპორტო საშუალება გამოცხადდა დაგვიანებით.\nმომჩივნმა დაარღვია მისი მართვის ქვეშ მყოფ სატრანსპორტო საშუალებაზე გამოცხადების ვადა, რის გამოც დაეკისრა პასუხისმგებლობა „საქართველოს მთელ ტერიტორიაზე საგანგებო მდგომარეობის გამოცხადებასთან დაკავშირებით გასატარებელ ღონისძიებათა შესახებ“ საქართველოს პრეზიდენტის 2020 წლის 21 მარტის №1 დეკრეტის მე-8 მუხლის შესაბამისად, შედგა სადავო ადმინისტრაციული სამართალდარღვევის ოქმი, რომლითაც განესაზღვრა ჯარიმა 3 000 ლარის ოდენობით.\n\n\nსაქართველოს ადმინისტრაციულ სამართალდარღვევათა კოდექსის 22-ე მუხლით დადგენილია მცირემნიშვნელოვანი სამართალდარღვევისას ადმინისტრაციული პასუხისმგებლობისაგან გათავისუფლების შესაძლებლობა, კერძოდ უფლებამოსილ ორგანოს შეუძლია გაათავისუფლოს დამრღვევი ადმინისტრაციული პასუხისმგებლობისაგან და დასჯერდეს სიტყვიერ შენიშვნას.\nსაჩივრის განხილვის შედეგად, შემოსავლების სამსახურმა მიიჩნია, რომ განსახილველ შემთხვევაში, გამოყენებული უნდა იქნეს აღნიშნული საკანონმდებლო ნორმით გათვალისწინებული ადმინისტრაციული პასუხისმგებლობისგან გათავისუფლების შესაძლებლობა. შესაბამისად, პირი უნდა გათავისუფლდეს ადმინისტრაციული სამართალდარღვევის ოქმით დაკისრებული ჯარიმისგან და გამოეცხადოს სიტყვიერი შენიშვნა.\n\n\nსაქართველოს ადმინისტრაციულ სამართალდარღვევათა კოდექსის 22-ე, 219-ე მუხლის პირველი ნაწილის და 278-ე მუხლის „ე“ ქვეპუნქტის საფუძველზე,\n\n\nვ ბ რ ძ ა ნ ე ბ :\n\n\n1. ----- ს საჩივარი დაკმაყოფილდეს ნაწილობრივ;\n2. ------ გათავისუფლდეს 2020 წლის წლის 10 აპრილის №AL019257 ადმინისტრაციული სამართალდარღვევის ოქმით დაკისრებული ჯარიმისგან და გამოეცხადოს სიტყვიერი შენიშვნა;\n3. დანარჩენ ნაწილში საჩივარი არ დაკმაყოფილდეს;\n4. გადაწყვეტილება შეიძლება გასაჩივრდეს საქართველოს ადმინისტრაციულ სამართალდარღვევათა კოდექსის 273-ე მუხლით დადგენილი წესის შესაბამისად ამ გადაწყვეტილების ჩაბარებიდან 10 დღის ვადაში.\nჩამოტვირთვა\nგაზიარება\nთეგები:\nადმინისტრაციული სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n12\n\nდოკუმენტის დათვალიერება\n\ninfohub@rs.ge",
    "title": "Document 56fad556-93be-4033-aac6-8ad734aab1fc"
  }
}