{
  "id": "a0f76069-90b4-4a65-8ca2-b5a4b78ee882",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19455/2/2023\n10 აგვისტო 2023\nდოკუმენტის #:\n19455/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n09 აგვისტო 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19455/2/2023\n09 აგვისტო 2023\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „----------“ (ს/ნ ----------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 16.06.2023 წელს განიხილა და მიიღო გადაწყვეტილება შპს „----------“ 19.04.2023 წელს რეგისტრირებულ საჩივარზე (რეგისტრაციის №19455/2/2023).\n\n\nდავის საგანი: \nდღგ-ის ჩათვლის გაუქმება.\n\n\nგასაჩივრებული გადაწყვეტილება: \n1. აუდიტის დეპარტამენტის 28.09.2022 წლის №001-171 საგადასახადო მოთხოვნა; \n2. შემოსავლების სამსახურის 20.03.2023 წლის №5367 ბრძანება.\n\n\nდარიცხული თანხა: 350 690 ლარი. \nმათ შორის: \nდღგ - 233 349 \nჯარიმა - 116 675 \nსაურავი - 666\n\n\nფაქტების აღწერა/დარიცხვის საფუძვლები \nგადასახადის გადამხდელის საქმიანობაა საცხოვრებელი და არასაცხოვრებელი შენობების მშენებლობა.\nშემოსავლების სამსახურის აუდიტის დეპარტამენტის მიერ ჩატარდა მომჩივნის საქმიანობის 2021 წლის აგვისტოს, 2022 წლის თებერვლის, მარტის, აპრილის თვეების საანგარიშო პერიოდების კამერალური საგადასახადო შემოწმება, დღგ-ის ნაწილში ბიუჯეტთან ანგარიშსწორების სისწორის დადგენის მიზნით. შემოწმების შედეგები აისახა 2022 წლის 20 სექტემბრის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 28.09.2022 წლის №24820 ბრძანება და №001-171 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 20.03.2023 წლის №5367 ბრძანებით საჩივარი ნაწილობრივ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო:\nსაგადასახადო კოდექსის 301-ე მუხლის „ე“ ქვეპუნქტის თანახმად, დავის განმხილველი ორგანო საჩივარს არ განიხილავს თუ გასულია საჩივრის წარდგენის ვადა.\nსაგადასახადო კოდექსის 305-ე მუხლის პირველი ნაწილის თანახმად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გადაწყვეტილება მისი ჩაბარებიდან 20 დღის ვადაში გაასაჩივროს დავების განხილვის საბჭოში.\nსაგადასახადო კოდექსის 44-ე მუხლის მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nშემოსავლების სამსახურის ერთიანი საინფორმაციო ბაზის მონაცემებით და 25.04.2023 წლის №38478- 21-04 წერილით წარმოდგენილი ინფორმაციით დგინდება, რომ შემოსავლების სამსახურის 20.03.2023 წლის №5367 ბრძანება გაეგზავნა გადასახადის გადამხდელს ავტორიზებული მომხმარებლის გვერდზე 2023 წლის 20 მარტს და გაცნობა ფიქსირდება 2023 წლის 26 მარტს. \nვინაიდან, გადასახადის გადამხდელი შემოსავლების სამსახურის 20.03.2023 წლის №5367 ბრძანებას გაეცნო 2023 წლის 26 მარტს, გასაჩივრების ბოლო დღეა 18 აპრილი (მე-20 დღე 15 აპრილი შაბათი, ამასთან 15-16-17 აპრილი უქმე დღეებია), საჩივარი წარმოდგენილია 19 აპრილს გასაჩივრებისათვის კანონით დადგენილი 20 დღიანი ვადის დარღვევით.\nაღსანიშნავია, რომ 2023 წლის 4 მაისს განხორციელდა ზარი საჩივარში დაფიქსირებულ ტელეფონზე, მაგრამ კომუნიკაცია ვერ შედგა, ამდენად განხორციელდა ზარი 28.04.2023 წელს ელექტრონულად წარმოდგენილ მე-2 საჩივარში მითითებულ ტელეფონის ნომერზე რომელიც წარმოადგენს წარმომადგენლის (კ. ჭკუასელი) ნომერს და ეცნობა შემოსავლების სამსახურის 20.03.2023 წლის №5367 ბრძანების გასაჩივრების ვადის დარღვევის თაობაზე, რაც მისთვის ცნობილი აღმოჩნდა და ეთხოვა გადასახადის გადამხდელისათვის როგორც აღნიშნულის ისე, შემოსავლების სამსახურის გადაწყვეტილების გასაჩივრების ვადის დარღვევის მიზეზის შესახებ პოზიციის წარმოდგენის თაობაზე.\nმომჩივანს აღნიშნულ საკითხზე რაიმე ინფორმაცია (პოზიცია) არ წარმოუდგენია. \nმითითებულ სამართლებრივ ნორმებსა და ფაქტობრივ გარემოებებზე დაყრდნობით, ვინაიდან საჩივარი წარმოდგენილია შემოსავლების სამსახურის 20.03.2023 წლის №5367 ბრძანების გასაჩივრებისათვის კანონით დადგენილი 20 დღიანი ვადის დარღვევით, ხოლო მომჩივანს არ წარმოუდგენია პოზიცია აღნიშნული ბრძანების გასაჩივრების ვადის დარღვევის მისგან დამოუკიდებელი მიზეზით გამოწვევასთან დაკავშირებით, საბჭო მიიჩნევს, რომ სახეზეა საჩივრის განუხილველად დატოვების საგადასახადო კოდექსის 301-ე მუხლის „ე“ ქვეპუნქტით გათვალისწინებული საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა:\n\n\n1. საჩივარი დარჩეს განუხილველი; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგანუხილველობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n10\n\nდოკუმენტის დათვალიერება\n\ninfohub@rs.ge",
    "title": "Document a0f76069-90b4-4a65-8ca2-b5a4b78ee882"
  }
}