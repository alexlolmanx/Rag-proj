{
  "id": "a505c75b-401b-4d79-8282-4c474dacd643",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 1216\n29 იანვარი 2024\nდოკუმენტის #:\n1216\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n26 იანვარი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nგადასახადისაგან გათავისუფლება\nჩამოტვირთვა\nგაზიარება\nN 1216\n26 იანვარი 2024\n\n\nბ რ ძ ა ნ ე ბ ა\n\n\n\n\n-------- (პ/ნ ------) \n(მის.: -------) \n2023 წლის 11 დეკემბრის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2024 წლის 18 იანვრის სხდომაზე (ოქმი №4), განიხილა ------ს (პ/ნ -----) №210057/21-11 საჩივარი, რომელიც ეხება 2023 წლის 9 დეკემბრის №----- საბაჟო დეკლარაცია - ფორმა 4-ით დარიცხული დღგ-ს. \n\n\nმომჩივნის არგუმენტაცია: \nსაჩივრის ავტორი განმარტავს, რომ 2023 წლის 9 დეკემბერს იმყოფებოდა ------ში საოჯახო ნივთების შეძენის მიზნით. დეკლარაციით დარიცხული თანხის გადახდის შესაძლებლობა არ გააჩნია.\nაღნიშნულზე მითითებით ითხოვს დეკლრაციით დარიცხული თანხის გაუქმებას.\n\n\nფაქტობრივი გარემოებები: \nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ 2023 წლის 9 დეკემბერს საბაჟო გამშვები პუნქტი „-----ს“ კონტროლის ზონაში შემოვიდა ფიზიკური პირი ------, რომელსაც თან ჰქონდა დეკლარირებას დაქვემდებარებული საქონელი, კერძოდ: პირსახოცი - 10,5 კგ, საბანი - 2 ცალი, თეთრეული 12 კგ.\nგამომდინარე იქიდან, რომ ------მა 2023 წლის 11 ნოემბერს, საზღვრის კვეთისას ისარგებლა საგადასახადო კოდექსის 199-ე მუხლის „დ.ბ“ ქვეპუნქტით გათვალისწინებული შეღავათით, 30 კალენდარული დღის განმავლობაში მეორედ, კერძოდ: 2023 წლის 9 დეკემბერს (29 დღე) მის მიერ დეკლარირებულ საქონელზე ვერ გავრცელდებოდა ზემოაღნიშნული შეღავათი.\n2023 წლის 9 დეკემბერს დარეგისტრირდა №----- საბაჟო დეკლარაცია – ფორმა 4, რომლის მიხედვითაც დეკლარირებული საქონლის საბაჟო ღირებულებამ შეადგინა 499.285 ლარი, ხოლო ------ს იმპორტის გადასახდელის სახით დაერიცხა დღგ – 89.87 ლარი.\n------ს არ წარმოუდგენია შესყიდვის დამადასტურებელი დოკუმენტი შესაბამისად, საქონლის საბაჟო ღირებულების განსაზღვრა მოხდა საქართველოს საბაჟო კოდექსის 43-ე მუხლის მიხედვით. დეკლარაციაში მითითებული მონაცემების სისწორეს კი ------ დაეთანხმა ხელმოწერით.\n------- პირველად (2023 წლის 4 ივლისიდან 2023 წლის 9 დეკემბრამდე პერიოდში 48 გასვლა – შესვლა) არ გადაადგილდებოდა საქართველოს საბაჟო საზღვარზე. ის ახორციელებს სხვადასხვა დასახელების საქონლის შემოტანას და სარგებლობს საგადასახადო კოდექსის 199-ე მუხლის „დ.ბ“ და „დ.გ“ ქვეპუნქტებით გათვალისწინებული შეღავათით, კერძოდ უფიქსირდება: „დ.ბ“ ქვეპუნქტით გათვალისწინებული შეღავათით სარგებლობის 3 ფაქტი (04/07/2023; 30/09/2023; 11/11/2023) საყოფაცხოვრებო საქონელზე, „დ.გ“ ქვეპუნქტით გათვალისწინებული შეღავათით სარგებლობის 6 ფაქტი (08/01/2020; 13/02/2020; 05/12/2022; 04/07/2023; 05/10/2023; 09/12/2023) თამბაქოს ნაწარმზე. \n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 199-ე მუხლის „დ.ბ.“ ქვეპუნქტის თანახმად, იმპორტის გადასახადისგან გათავისუფლებულია ფიზიკური პირის მიერ 30 კალენდარულ დღეში ერთხელ საგარეო-ეკონომიკური საქმიანობის ეროვნული სასაქონლო ნომენკლატურის 28-ე–97-ე ჯგუფებით (საგარეოეკონომიკური საქმიანობის ეროვნული სასაქონლო ნომენკლატურის 3824 90 980 01 კოდით გათვალისწინებული საქონლის გარდა) გათვალისწინებული 500 ლარამდე ღირებულების, 30 კგ-მდე საერთო წონის საქონლის იმპორტი, რომელიც ეკონომიკური საქმიანობისათვის განკუთვნილი არ არის.\nამავე საკანონმდებლო აქტის 309-ე მუხლის 132-ე ნაწილით დადგენილია, რომ დღგ-ისგან გათავისუფლებულია საქონლის იმპორტი საქართველოს საგადასახადო კოდექსის 199-ე მუხლის „დ“ და „ო“ ქვეპუნქტების მოთხოვნების შესაბამისად, იმავე მუხლის შენიშვნის გათვალისწინებით, გარდა თავისუფალი ინდუსტრიული ზონიდან საქონლის იმპორტისა.\nსაქართველოს საბაჟო კოდექსის 37-ე მუხლის მიხედვით, საქონლის დეკლარირებისას საქონლის საბაჟო ღირებულებას განსაზღვრავს დეკლარანტი, ხოლო დეკლარანტის მიერ განსაზღვრული საქონლის საბაჟო ღირებულების სისწორეს აკონტროლებს საბაჟო ორგანო.\nამავე კოდექსის 43-ე მუხლის თანახმად, სარეზერვო მეთოდით განსაზღვრული საქონლის საბაჟო ღირებულება შეძლებისდაგვარად მაქსიმალურად უნდა ეფუძნებოდეს ადრე განსაზღვრულ საქონლის საბაჟო ღირებულებას. საქონლის საბაჟო ღირებულების სარეზერვო მეთოდით განსაზღვრის სისწორის კონტროლის დროს გამოსაყენებელი ფასი შეიძლება შეიცავდეს ინფორმაციის ღია წყაროებიდან და პრაქტიკის განზოგადებიდან მიღებულ მონაცემებს, რომლებიც საინფორმაციო ხასიათისაა და გამოიყენება მხოლოდ საქონლის საბაჟო ღირებულების სარეზერვო მეთოდით განსაზღვრის სისწორის დადგენის მიზნით.\nსაქართველოს საგადასახადო კოდექსის მე-60 მუხლის მე-4 ნაწილი ადგენს, რომ აკრძალულია ინდივიდუალური ხასიათის საგადასახადო შეღავათის დაწესება და ცალკეული პირის გათავისუფლება გადასახადისაგან.\nდადგენილია, რომ 2023 წლის 9 დეკემბერს საბაჟო გამშვები პუნქტი „------ს“ კონტროლის ზონაში შემოვიდა ------, რომელსაც თან ჰქონდა დეკლარირებას დაქვემდებარებული საქონელი, კერძოდ: პირსახოცი - 10,5 კგ, საბანი - 2 ცალი, თეთრეული 12 კგ.\nდადგენილია ასევე, რომ მოჩივანმა 2023 წლის 11 ნოემბერს, საზღვრის კვეთისას ისარგებლა საგადასახადო კოდექსის 199-ე მუხლის „დ.ბ“ ქვეპუნქტით გათვალისწინებული შეღავათით. შესაბამისად, 30 კალენდარული დღის განმავლობაში მეორედ, კერძოდ: 2023 წლის 9 დეკემბერს (29 დღე) მის მიერ დეკლარირებულ საქონელზე მან ვერ ისარგებლა საქართველოს საგადასახადო კოდექსის 199-ე მუხლის „დ.ბ“ ქვეპუნქტით გათვალისწინებული შეღავათით.\nსადავოდ არ არის განხდარი, რომ მომჩივანს საქონლის გაფორმებისას არ წარმოუდგენია შესყიდვის დამადასტურებელი დოკუმენტი (ინვოისი) და საქონლის საბაჟო ღირებულების სარეზერვო მეთოდით განსაზღვრისას (საქართველოს საბაჟო კოდექსის 43-ე მუხლი) დეკლარირებული საქონლის საბაჟო ღირებულებამ შეადგინა 499.285 ლარი. ამდენად, მომჩივნის კუთვნილი საქონლის გაფორმება და დარიცხული დღგ-ს გამომდინარეობს მოქმედი კანონმდებლობიდან.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ 2023 წლის 9 დეკემბრის №------ საბაჟო დეკლარაცია - ფორმა 4-ით დღგ-ს დარიცხვა შესაბამისობაშია მოქმედ კანონმდებლობასთან და არ არსებობს საჩივრის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ: \n\n\n1. ------- (პ/ნ ------) საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან ქუთაისის საქალაქო სასამართლოში (მის.: ქ. ქუთაისი, ვიქტორ კუპრაძის ქ. №11), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n9\n\nდოკუმენტის დათვალიერება\n\ninfohub@rs.ge",
    "title": "Document a505c75b-401b-4d79-8282-4c474dacd643"
  }
}