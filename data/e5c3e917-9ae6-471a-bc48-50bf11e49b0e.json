{
  "id": "e5c3e917-9ae6-471a-bc48-50bf11e49b0e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 3117\n21 თებერვალი 2023\nდოკუმენტის #:\n3117\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n20 თებერვალი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nსავარაუდო დარიცხვა\nჩამოტვირთვა\nგაზიარება\nბრძანება N 3117\n20.02.2023 \n\n\n\n\n\n\nშპს „-----“-ის (ს/ნ ------)\n(მის.: ქ. -------------------)\n2023 წლის 23 იანვრის საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა განიხილა შპს „-----“-ის (ს/ნ ------) №10330/21-11 საჩივარი შემოსავლების სამსახურის მომსახურების დეპარტამენტის 2022 წლის 20 დეკემბრის №21-11/115320 გადაწყვეტილების თაობაზე. აღნიშნული საკითხი განხილულ იქნა შემოსავლების სამსახურის დავების განხილვის საბჭოს 2023 წლის 6 თებერვლის სხდომაზე (ოქმი №10).\n\n\n\n\nგადასახადის გადამხდელის პოზიცია: \nგადამხდელი წარმოდგენილ საჩივარში აღნიშნავს, რომ სასარგებლო წიაღისეულის მოპოვების ლიცენზია გაასხვისა შპს „-----“(ს/ნ ------) 2017 წელს. ლიცენზიის გასხვისების დროს პირადი აღრიცხვის ბარათზე რიცხული დავალიანება სრულად გადაიხადა. აღნიშნულიდან გამომდინარე, გადამხდელი არ ეთანხმება დარიცხულ მოსაკრებელს და ითხოვს მის გაუქმებას.\n\n\nფაქტების აღწერა: \nმომსახურების დეპარტამენტის მიერ წარმოდგენილი ინფორმაციით დგინდება, რომ 2022 წლის 7 დეკემბერს შპს „-----“ (ს/ნ ------) მიერ მომსახურების დეპარტამენტში წარდგენილია განცხადება №--------/21 (----------), სადაც ითხოვს 2017 წლის 16 ნოემბრის შემდგომ პერიოდზე მოსაკრებელში სავარაუდოდ დარიცხული თანხების შემცირებას.\nსაკითხის შესწავლით გაირკვა, რომ შემოსავლების სამსახურის მომსახურების დეპარტამენტის 2020 წლის 9 დეკემბრის №-------21-11 და 2021 წლის 23 აპრილის №-------21-11 დასკვნების საფუძველზე შპს „-----“-ის (ს/ნ ------) ბუნებრივი რესურსებით სარგებლობისათვის მოსაკრებლის პირადი აღრიცხვის ბარათზე განხორციელდა სავარაუდო დარიცხვა საქართველოს საგადასახადო კოდექსის 661 მუხლის პირველი ნაწილის ,,ბ“ ქვეპუნქტის და ,,გადასახადების ადმინისტრირების შესახებ” საქართველოს ფინანსთა მინისტრის 2010 წლის 31 დეკემბერის №996 ბრძანების 221 მუხლის პირველი ნაწილის ,,ბ“ ქვეპუნქტის მიხედვით ლიცენზიაზე №------- 2017-2020 წწ პერიოდზე, ვინაიდან საგადასახადო ორგანოში არსებული ინფორმაციით, პირს გააჩნდა აღნიშნულ საანგარიშო პერიოდზე მოქმედი სასარგებლო წიაღისეულის (კვარცმინდვრისშპეტიანი ქვიშა) მოპოვების ლიცენზია №------- (რომელიც წარმოადგენს №------- ლიცენზიის ადგილმონაცვლეობას), ხოლო 2017-2020 წწ საანგარიშო პერიოდზე საგადასახადო ორგანოში წარდგენილი არ ჰქონდა ,,გადასახადების ადმინისტრირების შესახებ” 2010 წლის 31 დეკემბრის საქართველოს ფინანსთა მინისტრის №996 ბრძანებით დამტკიცებული გაანგარიშება.\nგარემოს ეროვნული სააგენტოს 2017 წლის 16 ნოემბრის №----/ს ბრძანების საფუძველზე, შპს „-----“ (ს/ნ ------) გაცემული №-------- ლიცენზია საკუთრებაში მთლიანად გადაეცა შპს „-----“ (ს/ნ ------). შემოსავლების სამსახურის მომსახურების დეპარტამენტის 2022 წლის 8 დეკემბრის №-----21-11 დასკვნის საფუძველზე შპს „-----“ (ს/ნ ------) ბუნებრივი რესურსებით სარგებლობისათვის მოსაკრებლის პირადი აღრიცხვის ბარათზე სრულად შეუმცირდა სავარაუდო დარიცხვა 2018-2020 წწ პერიოდებზე.\n2022 წლის 8 დეკემბერს შპს „-----“ (ს/ნ ------) მიერ წარმოდგენილია განცხადება №---------/21 (240406), სადაც ითხოვს 2017 წლის საანგარიშო პერიოდზე მოსაკრებელში სავარაუდოდ დარიცხული თანხების მართლზომიერების შესწავლას.\nსსიპ მინერალური რესურსების ეროვნული სააგენტოდან მოწოდებული ინფორმაციით (#22/9655), 2017 წლის 16 ნოემბერს შპს „-----“ (ს/ნ ------) სასარგებლო წიაღისეულის მოპოვების №---- ლიცენზია მთლიანად გადასცა შპს „-----“ (ს/ნ ------). ლიცენზია მოქმედი იყო არასრული წელი - 11 თვე. ლიცენზიის გაუქმების თვე ითვლება სრულ თვედ. შესაბამისად, მოსაკრებელი დასარიცხია 6804,42 (7423/12*11) კუბ. მეტრ რესურსზე. ხოლო დასარიცხი ბუნებრივი რესურსების მოსაკრებლის ოდენობა შეადგენს - 1360.90 ლარს (6804,42 *0,2). განაკვეთით 1 მ 3 -0,2 ლ. ვინაიდან 2017 წელი განეკუთვნება საგადასახადო ხანდაზმულობით მოცულ პერიოდს, დეკლარაციის/გაანგარიშების წარდგენა ვერ განხორციელდა.\nშემოსავლების სამსახურის მომსახურების დეპარტამენტის 2022 წლის 19 დეკემბრის №-------21- 11 დასკვნის საფუძველზე შპს „----“ (ს/ნ -----) ბუნებრივი რესურსებით სარგებლობისათვის მოსაკრებლის პირადი აღრიცხვის ბარათზე სხვაობით შეუმცირდა სავარაუდო დარიცხვა: 15.01.2018 წლის სავადო თარიღით შემცირებულია 3835.2 ლარი. ყოველივე ზემოაღნიშნულის შესახებ გადამხდელს ეცნობა მომსახურების დეპარტამენტის 2022 წლის 20 დეკემბრის №21-11/------- წერილით კომუნიკატორის სერვისით.\nზემოაღნიშნულის გათვალისწინებით, შპს „-----“ (ს/ნ ------) ბუნებრივი რესურსებით სარგებლობისათვის მოსაკრებლის პირადი აღრიცხვის ბარათზე 2017 წლის საანგარიშო პერიოდზე დარიცხულია სავარაუდო 1360.90 ლარი.\n\n\nშემოსავლების სამსახურმა განიხილა აღნიშნული საჩივარი და მიიჩნია, რომ გადამხდელის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები. \n,,ბუნებრივი რესურსებით სარგებლობისათვის მოსაკრებლების შესახებ” საქართველოს კანონის მე-6 მუხლის პირველი ნაწილის ,,ზ“ ქვეპუნქტის თანახმად, ბუნებრივი რესურსებით სარგებლობისათვის მოსაკრებელი გადაიხდება სასარგებლო წიაღისეულით სარგებლობისათვის – სასარგებლო წიაღისეულის მოპოვების (ან წიაღით სარგებლობის) ლიცენზიის მიღების შემდეგ, სასარგებლო წიაღისეულის (გარდა მინერალური წყლებისა, მიწისქვეშა მტკნარი ჩამოსასხმელი წყლებისა და ნახშირორჟანგისა) შემთხვევაში − 6 თვეში ერთხელ, მაგრამ არა უგვიანეს მე-6 თვის მომდევნო თვის 15 რიცხვისა, სასარგებლო წიაღისეულის ათვისების შესაბამისი გეგმით გათვალისწინებული ყოველწლიურად ასათვისებელი მოცულობის მიხედვით, თანაბარ ნაწილებად, ხოლო იმ შემთხვევაში, თუ მოპოვებული სასარგებლო წიაღისეულის მოცულობა აღემატება სასარგებლო წიაღისეულის ათვისების შესაბამისი გეგმით გათვალისწინებულ ყოველწლიურ ასათვისებელ მოცულობას, − ფაქტობრივად მოპოვებული სასარგებლო წიაღისეულის ოდენობის მიხედვით. \nამავე მუხლის მე-2 ნაწილის თანახმად, ბუნებრივი რესურსებით სარგებლობისათვის მოსაკრებლის გადამხდელი ვალდებულია გაანგარიშება საქართველოს ფინანსთა მინისტრის მიერ დადგენილი წესით საგადასახადო ორგანოში წარადგინოს ამ მოსაკრებლის გადახდისათვის დადგენილ ვადაში.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ განსახილველ შემთხვევაში მომსახურების დეპარტამენტის სადავო გადაწყვეტილება კანონშესაბამისია და არ არსებობს საჩივრის დაკმაყოფილების სამართლებრივი საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ :\n\n\n1.შპს „-----“ (ს/ნ ------) საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nბუნებრივი რესურსებით სარგებლობისათვის მოსაკრებელი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n14\n\nდოკუმენტის დათვალიერება\n\ninfohub@rs.ge",
    "title": "Document e5c3e917-9ae6-471a-bc48-50bf11e49b0e"
  }
}