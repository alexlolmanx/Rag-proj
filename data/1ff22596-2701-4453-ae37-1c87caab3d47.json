{
  "id": "1ff22596-2701-4453-ae37-1c87caab3d47",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 1565\n09 თებერვალი 2023\nდოკუმენტის #:\n1565\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n01 თებერვალი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nრეგისტრირებულ საბაჟო დეკლარაციაში ცვლილების შეტანა\nჩამოტვირთვა\nგაზიარება\nბრძანება N 1565 \n01.02.2023 \n\n\n\n\n----------ს (ს/ნ ----------)\n(მის: ----------) \n2022 წლის 23 დეკემბრის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 27 იანვრის სხდომაზე (ოქმი №7) განიხილა ----------ს (ს/ნ ---------) №77537/1/2022 საჩივარი, რომელიც ეხება შემოსავლების სამსახურის საბაჟო დეპარტამენტის 2022 წლის 10 დეკემბრის №112567/21-10-20 გადაწყვეტილებას.\n\n\nმომჩივნის პოზიცია: \nსაჩივრის ავტორი განმარტავს, რომ 9 ოქტომბერს მიიღო ამანათი DHL-ით დაადეკლარირა და შემდგომ გახსნა ამანათი. აღმოჩნდა რომ ამანათში არ იყო ყველა ნივთი რაც შეუკვეთა. მომჩივანი განმარტავს, რომ ჩამოსული ნივთების ღირებულება არ აღემატება 300 ლარს. აღნიშნულზე მითითებით, ითხოვს 2022 წლის 10 ოქტომბრის №---- საბაჟო დეკლარაცია - ფორმა 4-ის კორექტირებას და იმპორტის გადასახდელებისგან განთავისუფლებას.\n\n\nფაქტობრივი გარემოებები:\nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ 2022 წლის 10 ოქტომბერს საფოსტო გადამზიდავ შპს „----------“ მიერ (ს/ნ ----------) №----------- ინვოისის საფუძველზე №---------- საბაჟო დეკლარაცია ფორმა-4-ით განხორციელდა ----------ს რესპუბლიკის მოქალაქე -----------ს კუთვნილი №---------- საფოსტო გზავნილის დეკლარირება, რომელსაც გადასახადების ადმინისტრირების სისტემა „oracle“-ს მიერ განესაზღვრა „მწვანე დერეფანი“. №----- საბაჟო დეკლარაცია ფორმა-4-ში მითითებული მონაცემების სისწორეს ------------ დაეთანხმა და გაიტანა ამანათი. 2022 წლის 25 ნოემბერს -----------ამ №----------/21-11 განცხადებით მიმართა საბაჟო დეპარტამენტს და ითხოვა №----- საბაჟო დეკლარაცია ფორმა-4-ის ჩასწორება, რაზეც საბაჟო დეპარტამენტის 2022 წლის 10 დეკემბრის №----------/21-10-20 გადაწყვეტილებით უარი ეთქვა საბაჟო დეკლარაცია ფორმა-4-ში ცვლილების განხორციელებაზე. №-----------/21-10-20 გადაწყვეტილებაში დეკლარაციის კორექტირების უარის თქმის საფუძვლად მითითებულია, რომ №----- საბაჟო დეკლარაცია ფორმა-4-ში მითითებული მონაცემების სისწორეს ---------- დაეთანხმა და გაიტანა ამანათი, ხოლო მის მიერ №-----/21-11 განცხადებით წარმოდგენილი დოკუმენტაცია და მითითებული არგუმენტები არ არის საკმარისი აღნიშნულ დეკლარაციაში ცვლილების განსახორციელებლად.\n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილი ადგენს, რომ დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები. საქართველოს საბაჟო კოდექსის 90-ე მუხლის პირველი ნაწილის თანახმად, დეკლარანტის განცხადების საფუძველზე რეგისტრირებულ საბაჟო დეკლარაციაში შესაძლებელია ცვლილების შეტანა. ეს ცვლილება არ შეიძლება შეეხებოდეს იმ საქონელს, რომელიც ამ დეკლარაციით თავდაპირველად დეკლარირებული არ იყო.\n„საქართველოს საბაჟო ტერიტორიაზე საქონლის გადაადგილებისა და გაფორმების შესახებ ინსტრუქციების დამტკიცების თაობაზე “საქართველოს ფინანსთა მინისტრის 2019 წლის 29 აგვისტოს №257 ბრძანებით დამტკიცებული, „საქონლის საბაჟო პროცედურაში ან რეექსპორტში დეკლარირებისა და გაფორმების შესახებ“ ინსტრუქციის (დანართი №8) მე-14 მუხლის პირველი პუნქტის „გ“ ქვეპუნქტი აზუსტებს, საბაჟო ორგანოს უფლება აქვს, საქართველოს საბაჟო კოდექსის 90-ე მუხლით გათვალისწინებულ შემთხვევებში, დეკლარანტის წერილობითი განცხადების საფუძველზე შეცვალოს საქონლის საბაჟო დეკლარაციაში მითითებული მონაცემები საქონლის გაშვების შემდეგ, ამასთან, საბაჟო ორგანოში დეკლარანტის წერილობითი განცხადების საფუძველზე შესაძლებელია საქონლის საბაჟო დეკლარაციაში ცვლილება განხორციელდეს საქონლის გაშვების შემდგომი კონტროლის გარეშე, თუ: \nგ.ა) საქონელს არ დაუტოვებია საბაჟო ორგანოს ტერიტორია;\nგ.დ) დეკლარირებული საქონლის მონაცემები არასწორად აისახა საქონლის საბაჟო დეკლარაციაში.\nამავე მუხლის მე-2 ნაწილი კი ადგენს, რომ დეკლარანტის განცხადებას თან უნდა ერთოდეს მტკიცებულებები, რაც წარმოადგენს საქონლის საბაჟო დეკლარაციაში ცვლილების განხორციელების საფუძველს და დეკლარანტთან არსებული საქონლის საბაჟო დეკლარაციის ეგზემპლარი\nდადგენილია და სადავოდ არ არის განხდარი, რომ №----- საბაჟო დეკლარაცია ფორმა-4- ში მითითებული მონაცემების სისწორეს ---------- დაეთანხმა და გაიტანა ამანათი.\nდადგენილია ასევე, რომ მოცემულ შემთხვევაში, დეკლარაციის კორექტირების უარის თქმის საფუძველი არის ის გარემოება, რომ №------- საბაჟო დეკლარაცია ფორმა-4-ში მითითებული მონაცემების სისწორეს ---------- დაეთანხმა და გაიტანა ამანათი. შესაბამისად, საქონელმა დატოვა კონტროლის ზონა და მომჩივნის მიერ №-----/21-11 განცხადებით წარმოდგენილი დოკუმენტაცია და მითითებული არგუმენტები არ არის საკმარისი აღნიშნულ დეკლარაციაში ცვლილების განსახორციელებლად.\nშემოსავლების სამსახური მიუთითებს, რომ მოცემულ შემთხვევაში, საბაჟო დეპარტამენტის 2022 წლის 10 დეკემბრის №----------/21-10-20 გადაწყვეტილება თანხვედრაშია საქართველოს კანონმდებლობასთან და არ არსებობს 2022 წლის 10 ოქტომბრის №------ საბაჟო დეკლარაცია - ფორმა 4-ში ცვლილების განხორციელების საფუძველი.  \nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტი შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. -----------ს (ს/ნ ----------) საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან ქუთაისის საქალაქო სასამართლოში (მის. ქ. ქუთაისი, ვიქტორ კუპრაძის ქ. №11), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსხვადასხვა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n27\n\nდოკუმენტის დათვალიერება\n\ninfohub@rs.ge",
    "title": "Document 1ff22596-2701-4453-ae37-1c87caab3d47"
  }
}