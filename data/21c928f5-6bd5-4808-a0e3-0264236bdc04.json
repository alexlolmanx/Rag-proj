{
  "id": "21c928f5-6bd5-4808-a0e3-0264236bdc04",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 7895\n13 აპრილი 2023\nდოკუმენტის #:\n7895\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n10 აპრილი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nგადასახადის გადამხდელის უფლებები, საქონლის დათვალიერება, სინჯის ან/და ნიმუშის აღება, საბაჟო სამართალდარღვევა. პასუხისმგებლობის ზოგადი პრინციპები, იმპორტის გადასახდელის ოდენობის შემცირება\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nბრძანება N 7895\n 10.04.2023\n\n\n\n\n\n\nშპს „-------ს“ (ს/ნ -------------------)\n(მის.: ---------------------------------)\n2023 წლის 14 მარტის საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 7 აპრილის სხდომაზე (ოქმი №36) განიხილა შპს „-------ს“ (ს/ნ -------------------) №44027/21 საჩივარი, რომელიც ეხება შემოსავლების სამსახურის 2023 წლის 22 თებერვლის №3331 ბრძანებას შპს -----”-სათვის (ს/ნ ----------) „ოქროს სიის“ მონაწილის სტატუსის გაუქმების შესახებ. \n\n\nმომჩივნის არგუმენტაცია:\nსაჩივრის ავტორი არ ეთანხმება სადავო აქტს და განმარტავს, რომ ოქმის კანონით დადგენილ ვადაში გასაჩივრება პროცედურული ნაწილია და არ წარმოადგენს კომპანიის მხრიდან მნიშვნელოვან დარღვევას, რასაც ზიანი შეიძლება მოეტანა, ის რომ აღნიშნული ფაქტი კომპანიას „ოქროს სიის“ მონაწილის სტატუსს დააკარგვინებდა, კომპანიას არ ჰქონდა ინფორმაცია. ასევე მიუთითებს იმ ფაქტზეც, რომ კომპანიის ბრალეულობა №EL190795 ოქმის მიხედვით არ დასტურდება, სხვისი ბრალეულობის გამო კი კომპანიამ არ უნდა აგოს პასუხი და არ უნდა გაუუქმდეს „ოქროს სიის“ მონაწილის სტატუსი.\nაღნიშნულზე მითითებით ითხოვს სადავო ბრძანების ბათილად ცნობას და შპს „-----“-სთვის „ოქროს სიის მონაწილის სტატუსის გაუქმებას.\n\n\nფაქტობრივი გარემოებები:\nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ საქართველოს ფინანსთა მინისტრის 2019 წლის 29 აგვისტოს №257 ბრძანებით დამტკიცებული „საქართველოს საბაჟო კანონმდებლობით განსაზღვრული უფლებების და მოვალეობების შესახებ“ ინსტრუქციის (დანართი №1) 29-ე მუხლის პირველი პუნქტის შესაბამისად, საბაჟო დეპარტამენტის უფლებამოსილი პირის მიერ განხორციელდა შპს „-------ს“ (ს/ნ -------------------) მიერ ამავე ინსტრუქციის 27-ე მუხლით განსაზღვრული პირობების დაკმაყოფილების მდგომარეობის შემოწმება.\nშემოწმების შედეგად დადგინდა, რომ შპს „-----ს“, იმპორტის გადასახდელის ოდენობის 1 000 ლარზე მეტით შემცირებისათვის, საქართველოს საბაჟო კოდექსის 167-ე მუხლის პირველი ნაწილით გათვალისწინებული პასუხისმგებლობა დაეკისრა 2022 წლის 12 ნოემბერს შედგენილი №EL190795 საბაჟო სამართალდარღვევის ოქმით, რომელიც კანონმდებლობით დადგენილ ვადაში არ გასაჩივრებულა საქართველოს ფინანსთა სამინისტროს სისტემაში და შესაბამისად, წარმოადგენს ძალაში შესულ გადაწყვეტილებას.\nვინაიდან ადგილი ჰქონდა შპს „-------თვის“ საქართველოს საბაჟო კოდექსის 167-ე მუხლის პირველი ნაწილით გათვალისწინებული პასუხისმგებლობის დაკისრების თაობაზე ძალაში შესული გადაწყვეტილების არსებობას, საქართველოს ფინანსთა მინისტრის 2019 წლის 29 აგვისტოს №257 ბრძანებით დამტკიცებული „საქართველოს საბაჟო კანონმდებლობით განსაზღვრული უფლებების და მოვალეობების შესახებ“ ინსტრუქციის (დანართი №1) 29-ე მუხლის მეორე პუნქტის „გ“ ქვეპუნქტის შესაბამისად, შემოსავლების სამსახურის 2023 წლის 22 თებერვლის №3331 ბრძანებით შპს „-------ს“ (ს/ნ -------------------) გაუუქმდა „ოქროს სიის“ მონაწილის სტატუსი. \n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საბაჟო კოდექსის 213-ე მუხლის მე-7 ნაწილის მიხედვით, ოქროს სიაში შეყვანით პირს 2026 წლის 1 იანვრამდე ენიჭება უფლება, კუთვნილი საქონლის საქართველოს საბაჟო ტერიტორიაზე შემოტანისას ან/და საქართველოს საბაჟო ტერიტორიიდან გატანისას ისარგებლოს გამარტივებული საბაჟო ფორმალობებით.\n„საქართველოს საბაჟო ტერიტორიაზე საქონლის გადაადგილებისა და გაფორმების შესახებ ინსტრუქციების დამტკიცების თაობაზე“ საქართველოს ფინანსთა მინისტრის 2019 წლის 29 აგვისტოს №257 ბრძანებით დამტკიცებული „საქართველოს საბაჟო კანონმდებლობით განსაზღვრული უფლებების და მოვალეობების შესახებ“ ინსტრუქციის (დანართი №1) 26-ე მუხლის პირველი პუნქტის შესაბამისად, „ოქროს სიაში“ შეყვანილ პირს ენიჭება უფლება, კუთვნილი საქონლის საქართველოს საბაჟო ტერიტორიაზე შემოტანისას ან/და გატანისას ისარგებლოს გამარტივებული საბაჟო ფორმალობებით. აღნიშნული სტატუსის მიღება პირს არ უკრძალავს საბაჟო კანონმდებლობით დადგენილი, ამ თავისაგან განსხვავებული წესით განახორციელოს საბაჟო ფორმალობები.\nაღნიშნული ინსტრუქციით დადგენილია, როგორც „ოქროს სიის” მონაწილის სტატუსის მინიჭების პირობები და „ოქროს სიის” მონაწილის სტატუსის მინიჭების წესები, ისე „ოქროს სიის“ მონაწილის სტატუსის გაუქმების საფუძვლები და წესი.\nმითითებული ინსტრუქციის 29-ე მუხლის პირველი პუნქტის მიხედვით, „ოქროს სიის” მონაწილის სტატუსის მინიჭების პირობების (საგადასახადო დავალიანების გარდა) დაკმაყოფილების მდგომარეობას შემოსავლების სამსახური ამოწმებს „ოქროს სიის“ მონაწილის სტატუსის მინიჭების თარიღიდან ყოველი 6 თვის შემდეგ, საგადასახადო დავალიანების არსებობას – სტატუსის მინიჭების თარიღიდან ყოველი 3 თვის შემდეგ, ხოლო ამ ინსტრუქციის 28-ე მუხლის მე-2 პუნქტით განსაზღვრული პირობების დაკმაყოფილების მდგომარეობას − სტატუსის მინიჭების თარიღიდან 6 თვის შემდეგ და 1 წლის (12 თვის) შემდეგ. \nამავე მუხლის მე-2 პუნქტის „გ“ ქვეპუნქტის მიხედვით, „ოქროს სიის“ მონაწილის სტატუსის გაუქმების ერთ ერთ საფუძველს წარმოადგენს იმპორტის გადასახდელის ოდენობის 1000 ლარზე მეტით შემცირებისათვის საქართველოს საბაჟო კოდექსის 167-ე მუხლის პირველი ან მე-2 ნაწილით, 2019 წლის 1 სექტემბრამდე მოქმედი საქართველოს საგადასახადო კოდექსის 289-ე მუხლის მე-4 ან მე-5 ნაწილით გათვალისწინებული პასუხისმგებლობის დაკისრების თაობაზე ძალაში შესული გადაწყვეტილების (რომელიც კანონმდებლობით დადგენილ ვადაში არ გასაჩივრებულა საქართველოს ფინანსთა სამინისტროს სისტემაში ან გასაჩივრდა, მაგრამ არ დაკმაყოფილდა) არსებობა.\nდადგენილია და სადავოდ არ არის გამხდარი ის გარემოება, რომ „საქართველოს საბაჟო ტერიტორიაზე საქონლის გადაადგილებისა და გაფორმების შესახებ ინსტრუქციების დამტკიცების თაობაზე“ საქართველოს ფინანსთა მინისტრის 2019 წლის 29 აგვისტოს №257 ბრძანებით დამტკიცებული „საქართველოს საბაჟო კანონმდებლობით განსაზღვრული უფლებების და მოვალეობების შესახებ“ ინსტრუქციის (დანართი №1) 29-ე მუხლის პირველი პუნქტით გათვალისწინებული შემოწმების ფარგლებში გამოვლინდა, რომ მომჩივანს, იმპორტის გადასახდელის ოდენობის 1 000 ლარზე მეტით შემცირებისათვის, საქართველოს საბაჟო კოდექსის 167-ე მუხლის პირველი ნაწილით გათვალისწინებული პასუხისმგებლობა დაეკისრა 2022 წლის 12 ნოემბერს შედგენილი №EL190795 საბაჟო სამართალდარღვევის ოქმით, რომელიც კანონმდებლობით დადგენილ ვადაში არ გასაჩივრებულა საქართველოს ფინანსთა სამინისტროს სისტემაში და, შესაბამისად, წარმოადგენს ძალაში შესულ გადაწყვეტილებას. აღნიშნული კი, მოქმედი კანონმდებლობის შესაბამისად, წარმოადგენს „ოქროს სიის“ მონაწილის სტატუსის გაუქმების საფუძველს.\nმომჩივნის არგუმენტზე სადავო ადმინისტრაციულ-სამართლებრივი აქტის ბათილად ცნობის მოთხოვნასთან დაკავშირებით, შემოსავლების სამსახური მიუთითებს, რომ ადმინისტრაციულ- სამართლებრივი აქტის ბათილად ცნობის საფუძვლები რეგლამინტირებულია საქართველოს ზოგადი ადმინისტრაციული კოდექსის 601 მუხლით, რომლის პირველი ნაწილის მიხედვით, ადმინისტრაციულ- სამართლებრივი აქტი ბათილია, თუ იგი ეწინააღმდეგება კანონს ან არსებითად დარღვეულია მისი მომზადების ან გამოცემის კანონმდებლობით დადგენილი სხვა მოთხოვნები. ხოლო მე-2 ნაწილის მიხედვით ადმინისტრაციულ-სამართლებრივი აქტის მომზადების ან გამოცემის წესის არსებით დარღვევად ჩაითვლება ადმინისტრაციულ-სამართლებრივი აქტის გამოცემა ამ კოდექსის 32-ე ან 34-ე მუხლით გათვალისწინებული წესის დარღვევით ჩატარებულ სხდომაზე ან კანონით გათვალისწინებული ადმინისტრაციული წარმოების სახის დარღვევით, ანდა კანონის ისეთი დარღვევა, რომლის არარსებობის შემთხვევაში მოცემულ საკითხზე მიღებული იქნებოდა სხვაგვარი გადაწყვეტილება.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტი შეესაბამება  საქართველოს  კანონმდებლობით  გათვალისწინებულ  მოთხოვნებს  და  არ  არსებობს საჩივრის დაკმაყოფილების საფუძველი.\n\n\n\n\nსაქართველოს საგადასახადო კოდექსის 304-ე მუხლის საფუძველზე,\nვ ბ რ ძ ა ნ ე ბ:\n\n\n\n\n1.     შპს „-------ს“ (ს/ნ -------------------) საჩივარი არ დაკმაყოფილდეს;\n2.   ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\n\n\n\n\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n13\n\nდოკუმენტის დათვალიერება\n\ninfohub@rs.ge",
    "title": "Document 21c928f5-6bd5-4808-a0e3-0264236bdc04"
  }
}