{
  "id": "6f7d490f-012e-412f-a60d-1f497af21709",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 2432\n12 თებერვალი 2025\nდოკუმენტის #:\n2432\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n12 თებერვალი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nსაგადასახადო დავალიანების ჩამოწერა\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nN 2432\n12 თებერვალი 2025\n\n\nბ რ ძ ა ნ ე ბ ა \n\n\n\n\nშპს   „------“(ს/ნ ------) \n(მის.:---------) \n2024 წლის 16 სექტემბრის საჩივრის\nნაწილობრივ დაკმაყოფილების თაობაზე\n\n\n\n\nშემოსავლების სამსახურმა დავების განხილვის საბჭოს 2025 წლის 31 იანვრის სხდომაზე (ოქმი №9) განიხილა ფ/პ --------- (პ/ნ ---------) №5205/21-11 და N9939/21-11 საჩივრები, რომლითაც მომჩივანი არ ეთანხმება შემოსავლების სამსახურის მომსახურების დეპარტამენტის 2024 წლის 17 ოქტომბრის\n№21-11/77510, 27 ნოემბრის №21-11/87927 და 25 დეკემბრის №21-11/94953 გადაწყვეტილებებს.\n\n\nგადასახადის გადამხდელის არგუმენტაცია:\nგადამხდელი წარმოდგენილ საჩივარში განმარტავს, რომ -------- საქალაქო სასამართლოს 2011 წლის 18 იანვრის განაჩენის სარეზოლუციო ნაწილის თანახმად, მის მიმართ დამტკიცდა საპროცესო შეთანხმება აღიარებით ბრალზე და შეთანხმებით სასჯელზე. ამავე განაჩენით დამტკიცდა სსიპ შემოსავლების სამსახურის სამოქალაქო სარჩელი და სამოქალაქო მოპასუხეებს გადასახდელად დაეკისრათ 404 143.2 ლარის გადახდა. სამოქალაქო სარჩელის საფუძველს წარმოადგენდა 2007 წლის 12 ივნისიდან 2010 წლის 28 აპრილის ჩათვლით ბიუჯეტის სასარგებლოდ საბაჟო გადასახდელების გადაუხდელობა და ამ მხრივ აღიარებითი ბრალი. სსიპ შემოსავლების სამსახურისთვის გადასახდელი 404 143.2 ლარიდან გადახდილია 240 000 ლარი.\n-------- საქალაქო სასამართლოს 2011 წლის 18 ივნისის განაჩენი - დამტკიცებული საპროცესო შეთანხმება და --------- სააპელაციო სასამართლოს სისხლის სამართლის საქმეთა პალატის 2011 წლის 5 აგვისტოს განაჩენი - დამტკიცებული საპროცესო შეთანხმება სრულად ადასტურებს, რომ 404 143.2 ლარი წარმოადგენს გადაუხდელ საბაჟო გადასახდელებს და მისი გადახდა გადამხდელს დაეკისრა სსიპ შემოსავლების სამსახურის მიმართ. \nაღნიშნული დავალიანების ჩამოწერის მოთხოვნით გადამხდელმა რამდენჯერმე მიმართა შემოსავლების სამსახურის მომსახურების დეპარტამენტს, თუმცა მომსახურების დეპარტამენტმა გადამხდელს დავალიანების ჩამოწერაზე უთხრა უარი, რაც მისთვის სრულიად გაუგებარია. საბოლოოდ დგინდება, რომ შემოსავლების სამსახური უარს აცხადებს, ჩამოაწეროს გადასახდელად დარჩენილი თანხა, იმ უმთავრესი მოტივით, რომ დავალიანება ასახული არ არის პირადი აღრიცხვის ბარათზე.\nგადამხდელი არ ეთანხმება მომსახურების დეპარტამენტის უარს და ითხოვს დავალიანების ჩამოწერას.\n\n\nფაქტობრივი გარემოებები:\nმომსახურების დეპარტამენტის მიერ წარმოდგენილი სამსახურებრივი ბარათით დგინდება, რომ 2024 წლის 7 ოქტომბრის №1------- განცხადებით ფ/პ -------- (პ/ნ ---------) მიმართა საგადასახადო ორგანოს, რომლითაც ითხოვდა სასამართლოს გადაწყვეტილებით დაკისრებული ასანაზღაურებელი თანხების საქართველოს საგადასახადო კოდექსის 309-ე მუხლის 37-ე ნაწილის შესაბამისად ჩამოწერას.\nსაქართველოს საგადასახადო კოდექსის 309-ე მუხლის 37-ე ნაწილით ჩამოწერას დაექვემდებარა ფ/პ -------- (პ/ნ --------) პირადი აღრიცხვის ბარათზე არსებული 01.01.2021 წლამდე წარმოშობილი და თანხის ჩამოწერამდე გადაუხდელი აღიარებული საგადასახადო დავალიანება (დასკვნა №-------- 16.10.2024 წ.), კერძოდ, გადასახადი 49.73 ლარი და საურავი 93.11 ლარი. ხოლო განცხადებაში ხსენებულ, სასამართლოს მიერ დაკისრებულ თანხებთან დაკავშირებით განემარტა, რომ აღნიშნული თანხა არ არის პირადი აღრიცხვის ბარათზე ასახული და შესაბამისად, საქართველოს საგადასახადო კოდექსის 309-ე მუხლის 37-ე ნაწილის „დ“ ქვეპუნქტით ჩამოწერა ვერ განხორციელდება.\nაღნიშნულის თაობაზე გადამხდელს ეცნობა 2024 წლის 17 ოქტომბრის №----------, 27 ნოემბრის №----------- და 25 დეკემბრის №--------- წერილებით (გაცნობის თარიღი შესაბამისად: 11.11.2024წ, 02.12.2024წ .და 26.12.2024წ.).\nშემოსავლების სამსახურის გადასახადების ადმინისტრირების საინფორმაციო სისტემის მონაცემებით დგინდება, რომ ფ/პ -------- (პ/ნ --------) 2025 წლის 31იანვრის მდგომარეობით ერიცხება საგადასახადო დავალიანება 51.96 ლარი. მათ შორის, გადასახადი 40 ლარი და საურავი 12.13 ლარი.\n\n\nშემოსავლების სამსახურმა განიხილა საჩივრები და მიიჩნია, რომ გადასახადის გადამხდელს უარი უნდა ეთქვას მოთხოვნის დაკმაყოფილებაზე შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის მე-8 მუხლის 23-ე ნაწილის თანახმად, საგადასახადო დავალიანება არის გადასახადის გადამხდელის მიერ დადგენილ ვადაში გადაუხდელი გადასახადების ან/და სანქციების (მათ შორის, საბაჟო სანქციის) თანხასა და ზედმეტად გადახდილი გადასახადების ან/და სანქციების (მათ შორის, საბაჟო სანქციის) თანხას შორის სხვაობა. \nსაქართველოს საგადასახადო კოდექსის 309-ე მუხლის 37-ე ნაწილის „დ“ ქვეპუნქტის შესაბამისად, ამ კოდექსის 252-ე მუხლის მოთხოვნათა გაუთვალისწინებლად, საქართველოს ფინანსთა მინისტრის მიერ დადგენილი წესით ჩამოწერას ექვემდებარება ფიზიკური პირის აღიარებული, 2021 წლის 1 იანვრამდე წარმოშობილი და ჩამოწერის მომენტისთვის არსებული საგადასახადო დავალიანება და მასზე დარიცხული საურავი.\nშემოსავლების სამსახური ყურადღებას ამახვილებს, რომ საქართველოს საგადასახადო კოდექსის 309-ე მუხლის 37-ე ნაწილის „დ“ ქვეპუნქტის საფუძველზე ჩამოწერა ეხება საგადასახადო დავალიანებას. შესაბამისად, საქართველოს საგადასახადო კოდექსის 309-ე მუხლის 37-ე ნაწილით ჩამოწერას დაექვემდებარა ფ/პ ------- (პ/ნ --------) პირადი აღრიცხვის ბარათზე არსებული, 01.01.2021 წლამდე წარმოშობილი და თანხის ჩამოწერამდე გადაუხდელი აღიარებული საგადასახადო დავალიანება (დასკვნა №-------- წ.). ხოლო განცხადებაში ხსენებულ, სასამართლოს მიერ დაკისრებულ თანხებთან დაკავშირებით პირს განემარტა, რომ აღნიშნული თანხა არ არის პირადი აღრიცხვის ბარათზე ასახული და შესაბამისად, საქართველოს საგადასახადო კოდექსის 309-ე მუხლის 37-ე ნაწილის „დ“ ქვეპუნქტით ჩამოწერა ვერ განხორციელდება.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ მომსახურების დეპარტამენტის მიერ სადავო გადაწყვეტილებები გამოცემულია საგადასახადო კანონმდებლობის მოთხოვნათა დაცვით, საჩივარი დაუსაბუთებელია და არ არსებობს მისი დაკმაყოფილების სამართლებრივი საფუძველი. \n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. ფ/პ -------- (პ/ნ ---------) საჩივრები არ დაკმაყოფილდეს;\n2. აღნიშნული ბრძანების გასაჩივრება შესაძლებელია საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. ქუთაისი, ვიქტორ კუპრაძის ქ. №11), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდავალიანების ჩამოწერა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n36\n\nდოკუმენტის დათვალიერება\n\ninfohub@rs.ge",
    "title": "Document 6f7d490f-012e-412f-a60d-1f497af21709"
  }
}