{
  "id": "0581263b-1140-40af-b54b-fd7e24774665",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 20677\n23 აგვისტო 2023\nდოკუმენტის #:\n20676\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n22 აგვისტო 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nდაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაგადასახადო მონიტორინგის დეპარტამენტი\nსაკანონმდებლო ნორმა:\nინფორმაციის მოთხოვნის უფლება, საგადასახადო სამართალდარღვევა და საგადასახადო პასუხისმგებლობის ზოგადი პრინციპები, საგადასახადო სანქცია, საგადასახადო ორგანოსათვის ინფორმაციის წარუდგენლობა\nჩამოტვირთვა\nგაზიარება\nN 20677\n22.08. 2023\n\n\n\n\nბ რ ძ ა ნ ე ბ ა \n\n\n\n\nი/მ ----- ----------ის (ს/ნ -----------------) \n(მის.: ---------------------------------------) \n2023 წლის 22 ივლისის საჩივრის \nდაკმაყოფილების თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 18 აგვისტოს სხდომაზე (ოქმი №86) განიხილა ი/მ ----- ----------ის (ს/ნ -----------------)  №82511/1/2023 საჩივარი, რომლითაც გადასახადის გადამხდელი არ ეთანხმება საგადასახადო მონიტორინგის დეპარტამენტის 2023 წლის 7 ივლისის №CB1486422 საგადასახადო სამართალდარღვევის ოქმს.\n\n\nგადასახადის გადამხდელის პოზიცია: \nგადამხდელი წარმოდგენილ საჩივარში განმარტავს, რომ შემოსავლების სამსახურის საგადასახადო მონიტორინგის დეპარტამენტის 2023 წლის 7 ივნისის №------- წერილით მისგან 5 სამუშაო დღის ვადაში მოთხოვნილ იქნა წარმოებული და რეალიზებული პროდუქციის შესახებ ინფორმაცია. აღნიშნული წერილი ელექტრონულად (პორტალზე) ჩაბარდა ამავე წლის 8 ივნისს. შესაბამისად მოთხოვნილი დოკუმენტაციის წარმოდგენის ვადის ათვლა საქართველოს საგადასახადო კოდექსის მე-4 მუხლის შესაბამისად დაიწყო მომდევნო დღიდან და საბოლოო ვადა განისაზღვრა 15 ივნისით. მის მიერ მოთხოვნილი ინფორმაცია (ID ----------) გამოგზავნილ იქნა ელექტრონულად პორტალზე 15 ივნისს. აღნიშნულიდან გამომდინარე მის მიერ არ მომხდარა ვადის გადაცილება. მიუხედავად ამისა, 2023 წლის 7 ივლისს მის მიმართ შედგენილ იქნა საგადასახადო სამართალდარღვევის ოქმი.\nაღნიშნულიდან გამომდინარე მომჩივანი ითხოვს სადავო საგადასახადო სამართალდარღვევის ოქმით დაკისრებული ფულადი ჯარიმის გაუმებას.\n\n\nფაქტობრივი გარემოებები: \nსადავო ოქმის შინაარსიდან და საგადასახადო მონიტორინგის დეპარტამენტის მიერ მოწოდებული ინფორმაციიდან დგინდება, რომ ი/მ ----- -------------მა (ს/ნ -----------------) მითითებულ ვადაში, საქართველოს საგადასახადო კოდექსით დადგენილი წესით არ წარმოადგინა №-------- წერილის თანახმად მოთხოვნილი ინფორმაცია. აღნიშნულიდან გამომდინარე, შედგენილ იქნა 2023 წლის 7 ივლისის №CB1486422 საგადასახადო სამართალდარღვევის ოქმი და იგი დაჯარიმებული იქნა საქართველოს საგადასახადო კოდექსის 279-ე მუხლის პირველი ნაწილის შესაბამისად 400 ლარის ოდენობით. \n\n\nშემოსავლების სამსახურმა განიხილა აღნიშნული საჩივარი და მიიჩნია, რომ გადასახადის გადამხდელის მოთხოვნა უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 70-ე მუხლის პირველი ნაწილის „ა“ ქვეპუნქტის თანახმად, საგადასახადო ორგანოს უფლება აქვს, პირს მოსთხოვოს მისი სააღრიცხვო დოკუმენტაციის ან/და მის დაბეგვრასთან დაკავშირებული ინფორმაციის (მათ შორის, საქართველოს საერთაშორისო ხელშეკრულების საფუძველზე სხვა სახელმწიფოს კომპეტენტური (უფლებამოსილი) ორგანოს მიერ მოთხოვნილი ინფორმაციის) წარდგენა. ამავე მუხლის მე-5 ნაწილის თანახმად, პირი ვალდებულია მოთხოვნილი ინფორმაცია მითითებულ ვადაში, სწორად და სრულად წარუდგინოს საგადასახადო ორგანოს.\nსაქართველოს საგადასახადო კოდექსის 269-ე მუხლის პირველი ნაწილის თანახმად, საგადასახადო სამართალდარღვევად ითვლება პირის მართლსაწინააღმდეგო ქმედება (მოქმედება ან უმოქმედობა), რომლისთვისაც ამ კოდექსით გათვალისწინებულია პასუხისმგებლობა. საგადასახადო სამართალდარღვევისათვის პირს პასუხისმგებლობა შეიძლება დაეკისროს მხოლოდ ამ კოდექსით დადგენილი საფუძვლითა და წესით.\nსაქართველოს საგადასახადო კოდექსის 270-ე მუხლის მიხედვით:\n1. საგადასახადო სანქცია არის პასუხისმგებლობის ზომა ჩადენილი საგადასახადო სამართალდარღვევისათვის.\n2. საგადასახადო სანქცია გამოიყენება გაფრთხილების, საურავის, ფულადი ჯარიმის, სამართალდარღვევის საქონლის ან/და სატრანსპორტო საშუალების უსასყიდლოდ ჩამორთმევის სახით, ამ კოდექსით გათვალისწინებულ შემთხვევებში.\nსაქართველოს საგადასახადო კოდექსის 279-ე მუხლის პირველი ნაწილის თანახმად, საგადასახადო ორგანოს მიერ ამ კოდექსით დადგენილი წესით მოთხოვნის შემთხვევაში სააღრიცხვო დოკუმენტაციის ან/და დაბეგვრასთან დაკავშირებული ინფორმაციის, აგრეთვე საგადასახადო ორგანოს ან აღსრულების ეროვნული ბიუროს მიერ მითითებულ ვადაში ქონების ნუსხის წარუდგენლობა, იწვევს პირის დაჯარიმებას 400 ლარის ოდენობით.\nშემოსავლების სამსახურის დავების განხილვის საბჭო ყურადღებას ამახვილებს საგადასახადო მონიტორინგის დეპარტამენტის მიერ მოწოდებულ ინფორმაციაზე (№------- მოხსენებითი ბარათი), რომლის თანახმად, ირკვევა, რომ ტექნიკური მიზეზებიდან გამომდინარე საგადასახადო მონიტორინგის დეპარტამენტის მიერ ვერ მოხდა ი/მ ----- ----------ის (ს/ნ -----------------) მიერ დადგენილ ვადაში წარმოდგენილი ინფორმაციის (ID:---------, 15.06.2023 წელი) დროულად მიღება.\nზემოაღნიშნული სამართლებრივი ნორმების, ფაქტობრივი გარემოებებისა და მხარეთა მიერ წარმოდგენილი არგუმენტების შესწავლის შედეგად, ვინაიდან არ დასტურდება, რომ მომჩივნის მხრიდან ადგილი ჰქონდა სადავო ოქმში აღნიშნული საგადასახადო სამართალდარღვევის ჩადენის ფაქტს, შემოსავლების სამსახურმა მიიჩნია, რომ განსახილველ შემთხვევაში უნდა საგადასახადო მონიტორინგის დეპარტამენტის სადავო საგადასახადო სამართალდარღვევის ოქმი და მის საფუძველზე დაკისრებული სანქცია.\n\n\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ :\n\n\n\n\n1. ი/მ ----- ----------ის (ს/ნ -----------------) საჩივარი დაკმაყოფილდეს;\n2. გაუქმდეს საგადასახადო მონიტორინგის დეპარტამენტის 2023 წლის 7 ივლისის №CB1486422 საგადასახადო სამართალდარღვევის ოქმი და მის საფუძველზე დაკისრებული სანქცია;\n3. დაევალოს საგადასახადო მონიტორინგის დეპარტამენტს შესაბამისი კორექტირების განხორციელება გადასახადის გადამხდელის პირადი აღრიცხვის ბარათზე;\n4. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქუჩა №16) ან თბილისის საქალაქო სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდეკლარაციის/ინფორმაციის დაგვიანებით წარდგენისთვის/წარუდგენლობისთვის განსაზღვრული ჯარიმა\nსანქციები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n16\n\nდოკუმენტის დათვალიერება\n\ninfohub@rs.ge",
    "title": "Document 0581263b-1140-40af-b54b-fd7e24774665"
  }
}