{
  "id": "71974d18-cdd3-47b8-adb6-e92f2dd3e6cd",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 22012\n14 დეკემბერი 2022\nდოკუმენტის #:\n22012\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n31 ივლისი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nნაწილობრივ დაკმაყოფილდა\nდამრიცხველი ორგანო:\nაუდიტის დეპარტამენტი\nჩამოტვირთვა\nგაზიარება\nბრძანება N 22012\n31/07/2020 \n\n\n\n\n\n\nშპს -----\n(მის: ქ. -------)\nსაჩივრის ნაწილობრივ დაკმაყოფილების თაობაზე\n \n\n\nშემოსავლების სამსახურმა დავების განხილვის საბჭოს 2020 წლის 06 თებერვლის და 2020 წლის 22 ივლისს გამართულ სხდომებზე (ოქმი №6 და №51) განიხილა შპს ----- ს 2019 წლის 12 ნოემბრის №47308/1/2019 და 14 ნოემბრის №235357/21 საჩივრები, შემოსავლების სამსახურის აუდიტის დეპარტამენტის 2019 წლის 16 ოქტომბრის №094-191 კორექტირებულ „საგადასახადო მოთხოვნასთან” დაკავშირებით.\n\n\nსადავო საკითხი:\nმომჩივანი არ ეთანხმება კორექტირების შედეგებს, კერძოდ, ელექტროენერგიის წარმოების დროს გამოვლენილი დანაკარგების საფუძვლით განხორციელებულ დარიცხვას.\n\n\nფაქტობრივი გარემოებები:\nსაქმეში არსებული მასალებით ირკვევა, რომ შემოსავლების სამსახურის 2018 წლის 24 ოქტომბრის №30737 ბრძანების საფუძველზე ნაწილობრივ დაკმაყოფილდა შპს ----- ს საჩივარი, კერძოდ, ბრძანების სარეზოლუციო ნაწილის მიხედვით:\n1. შპს ----- ს საჩივარი დაკმაყოფილდეს ნაწილობრივ;\n2. ელექტროენერგიის წარმოების დროს დანაკარგის ოდენობის დადგენის მიზნით გადასახადის გადამხდელს მიეცეს წინადადება ამ ბრძანების ჩაბარებიდან 10 სამუშაო დღის ვადაში აუდიტის დეპარტამენტს წარუდგინოს კომპეტენტურ პირთან (საექსპერტო დაწესებულება) გაფორმებული ხელშეკრულება ექსპერტიზის დანიშვნის შესახებ, რომლითაც განისაზღვრება ელექტროენერგიის წარმოების დროს დანაკარგის ოდენობა. თავის მხრივ აუდიტის დეპარტამენტმა შეისწავლოს გადამხდელის მიერ წარმოდგენილი ხელშეკრულების საფუძველზე მომზადებული ექსპერტიზის დასკვნა და სათანადო საფუძვლების არსებობის შემთხვევაში განახორციელოს დარიცხული თანხების კორექტირება (შემცირება).\n3. დაევალოს აუდიტის დეპარტამენტს განახორციელოს გადასახადის გადამხდელის პირადი აღრიცხვის ბარათის სათანადო კორექტირება;\n4. დანარჩენ ნაწილში გადამხდელის საჩივარი არ დაკმაყოფილდეს.\nშემოსავლების სამსახურის  2018 წლის  24 ოქტომბრის №30737 გადაწყვეტილების აღსრულების მიზნით, აუდიტის დეპარტამენტის მიერ 2019 წლის 03 ოქტომბერს გამოიცა დასკვნა, რომლის თანახმად, შემოსავლების სამსახურის 2018 წლის 25 მაისის N12665 ბრძანებით გამოცემული გადაწყვეტილების შესაბამისად არ განხორციელდა შემოწმების მიერ დარიცხული თანხების კორექტირება.\nგამოცემული დასკვნის თანახმად ირკვევა:\nდასკვნის მიხედვით, საზოგადოებამ წარადგინა ლევან სამხარაულის სახელობის სასამართლო ექსპერტიზის ეროვნული ბიუროდან გაცემული პასუხი წერილზე (სადაც შპს ----- კითხვით მიმართავს აღნიშნულ ექსპერტიზის ბიუროს შესაძლებელია თუ არა მათ მიერ ელექტროენერგიის წარმოების დროს გამოვლენილი დანაკარგების ოდენობის განსაზღვრა), სადაც მითითებულია, რომ ექსპერტიზის წინაშე დასმულ კითხვაზე პასუხის გაცემის მიზნით, საჭიროა განისაზღვროს ელ. მოწყობილობების, დანადგარების ტექნიკური მდგომარეობა და პარამეტრები. აღნიშნულისათვის საჭირო ტექნიკურ- მატერიალური ბაზა დღეის მდგომარეობით ბიუროს არ გააჩნია, შესაბამისად წერილში დასმულ კითხვაზე ვერ გაეცა პასუხი. ზემოაღნიშნულის გათვალისწინებით საზოგადოების მიერ დამატებით წარმოდგენილი დოკუმენტაცია არ იყო მიჩნეული აქტით დარიცხული თანხების კორექტირების საფუძვლად.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადამხდელის საჩივარი უნდა დაკმაყოფილდეს ნაწილობრივ შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, შემოსავლების სამსახურს უფლება აქვს, მომჩივნის დაუსწრებლად განიხილოს საჩივარი, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსადავო საკითხთან დაკავშირებით შემოსავლების სამსახური ყურადღებას ამახვილებს იმ გარემოებაზე, რომ „ელექტროგენერაციის სასადგურე დანაკარგის განსაზღვრის შესახებ“ შემოსავლების სამსახურის 2019 წლის 16 ნოემბრის №41212 ბრძანებით განისაზღვრა ელექტროგენერაციის სასადგურე დანაკარგი, რომელიც „ელექტროგენერაციის სასადგურე დანაკარგის განსაზღვრის შესახებ“ შემოსავლების სამსახურის 2020 წლის 12 მარტის №7461 ბრძანებით გამოცხადდა ძალადაკარგულად და ამავე ბრძანებით ახლებურად განისაზღვრა ელექტროგენერაციის სასადგურე დანაკარგი.\nშემოსავლების სამსახურის 2020 წლის 12 მარტის №7461 ბრძანების შესაბამისად, რეგულირებული საწარმოების (მათ შორის, ელექტროენერგიის წარმოების ლიცენზიატების და მცირე ელექტროსადგურების) მიერ საქართველოს ენერგეტიკისა და წყალმომარაგების მარეგულირებელი ეროვნული კომისიისათვის, ამავე კომისიის მიერ დამტკიცებული ფორმით პერიოდულად წარდგენილ ანგარიშში ასახული ინფორმაცია სასადგურე დანაკარგების შესახებ დაბეგვრის მიზნებისათვის, უნდა ჩაითვალოს შესაბამისი გადასახადის გადამხდელისათვის ელექტროგენერაციის სასადგურე დანაკარგად.\nყოველივე ზემოაღნიშნულიდან გამომდინარე, აუდიტის დეპარტამენტის და გადასახადის გადამხდელის წარმოდგენილი მტკიცებულებების შეფასების საფუძველზე, შემოსავლების სამსახურმა მიიჩნია, რომ უნდა დაევალოს აუდიტის დეპარტამენტს ელექტროენერგიის წარმოების დროს დანაკარგის ოდენობის განსაზღვრისას იხელმძღვანელოს „ელექტროგენერაციის სასადგურე დანაკარგის განსაზღვის  შესახებ“ შემოსავლების სამსახურის 2020 წლის 12 მარტის №7461 ბრძანებით და აღნიშნულის გათვალისწინებით, განახორციელოს შემოწმებით დარიცხული თანხების კორექტირება (შემცირება).\n \n\n\nსაქართველოს საგადასახადო კოდექსის 304-ე მუხლის საფუძველზე,\n ვ ბ რ ძ ა ნ ე ბ :\n\n\n \n1.შპს ----- ს საჩივარი დაკმაყოფილდეს ნაწილობრივ;\n2.დაევალოს აუდიტის დეპარტამენტს ელექტროენერგიის წარმოების დროს დანაკარგის ოდენობის განსაზღვრისას იხელმძღვანელოს „ელექტროგენერაციის სასადგურე დანაკარგის განსაზღვის შესახებ“ შემოსავლების სამსახურის 2020 წლის 12 მარტის №7461 ბრძანებით და აღნიშნულის გათვალისწინებით, განახორციელოს შემოწმებით დარიცხული თანხების კორექტირება (შემცირება);\n3.დანარჩენ ნაწილში გადამხდელის საჩივარი არ დაკმაყოფილდეს.\n4.გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, გორგასლის ქ. №16) ან სასამართლოში (მის: ქ. თბილისი დ. აღმაშენებლის ხეივანი №64) საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nეკონომიკური საქმიანობით მიღებული შემოსავლები\nდანაკლისის დაბეგვრა\nსაქონლის მიწოდება/მომსახურების გაწევა\nსაქონლის მიწოდება/მომსახურების გაწევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n40\n\nდოკუმენტის დათვალიერება\n\ninfohub@rs.ge",
    "title": "Document 71974d18-cdd3-47b8-adb6-e92f2dd3e6cd"
  }
}