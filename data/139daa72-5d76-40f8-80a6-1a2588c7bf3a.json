{
  "id": "139daa72-5d76-40f8-80a6-1a2588c7bf3a",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №25871/2/2025\n17 დეკემბერი 2025\nდოკუმენტის #:\n25871/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n15 დეკემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაგადასახადო სამართალდარღვევა და საგადასახადო პასუხისმგებლობის ზოგადი პრინციპები, საგადასახადო დეკლარაციაში/გაანგარიშებაში გადასახადის შემცირება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\nN 25871/2/2025\n15 დეკემბერი 2025\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „-----“ (ს/ნ -----)\nმოპასუხე: აუდიტის დეპარტამენტი.\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 28.11.2025 წელს განიხილა და მიიღო გადაწყვეტილება შპს „-----“ 17.09.2025 წელს რეგისტრირებულ საჩივარზე (რეგისტრაციის N 25871/2/2025).\n\n\nდავის საგანი:\nდაკისრებული სანქციისგან გათავისუფლება.\n\n\nგასაჩივრებული გადაწყვეტილება:\n1. აუდიტის დეპარტამენტის 09.07.2025 წლის N 006-245 საგადასახადო მოთხოვნა;\n2. შემოსავლების სამსახურის 03.09.2025 წლის N 19444 ბრძანება. \n\n\nდარიცხული თანხა:\nჯარიმა - 17 187,70 ლარი.\n\n\nფაქტების აღწერა:\nმომჩივანი გადასახადის გადამხდელად რეგისტრირებულია 14.09.2023 წელს, ამავე თარიღიდან რეგისტრირებულია დღგ-ის გადამხდელად.\nშემოსავლების სამსახურის აუდიტის დეპარტამენტის მიერ ჩატარდა გადასახადის გადამხდელის საქმიანობის 14.09.2023 წლიდან 01.06.2025 წლამდე პერიოდის თემატური კამერალური საგადასახადო შემოწმება. შემოწმდა მიწაზე ქონების გადასახადის დაბეგვრის სისწორე. შემოწმების შედეგები აისახა 30.06.2025 წლის საგადასახადო შემოწმების აქტში, საიდანაც ირკვევა, რომ სადავო დარიცხვა გამოწვეულია შემდეგი გარემოებებით:\nსაჯარო რეესტრის ეროვნული სააგენტოს საინფორმაციო სისტემის მონაცემებით, 2024 წლის 13 მაისს სახელმწიფო საკუთრებაში არსებულ 143 231 კვ.მ არასასოფლო - სამეურნეო დანიშნულების მიწის ნაკვეთზე და მასზე არსებულ ----- აუზზე (მიწისქვეშა), რომელიც მდებარეობს ----- გაფორმებულია იჯარის ხელშეკრულება სარგებლობის უფლებით (აღნიშნული ხელშეკრულება შეწყდა 20.05.2025 წლის გადაწყვეტილებით). მოქმედი კანონმდებლობის შესაბამისად, 2025 წლის პირველი აპრილის მდგომარეობით, მის სარგებლობაში არსებულ არასასოფლო - სამეურნეო დანიშნულების 143 231 კვ.მ მიწის ფართის დეკლარირება უნდა მოეხდინა 2024 წლის ქონების გადასახადის წლიური დეკლარაციით. გადამხდელმა 2024 წლის ქონების გადასახადის წლიურ დეკლარაციაში აღნიშნული მიწის ფართი არ შეიტანა და მიწაზე კუთვნილი ქონების გადასახადი არ ერიცხება.\nშედეგად, საგადასახადო კოდექსის 203-ე მუხლის ,,ბ“ ქვეპუნქტის, 204-ე მუხლის მე-4 ნაწილის და 205-ე მუხლის საფუძველზე, გადასახადის გადამხდელს დაერიცხა მიწის ქონების გადასახადი და დაეკისრა ჯარიმა საგადასახადო კოდექსის 275-ე მუხლის შესაბამისად.\nშემოწმების აქტის საფუძველზე 09.07.2025 წელს გამოიცა აუდიტის დეპარტამენტის N 15489 ბრძანება და გადასახადის გადამხდელს წარედგინა ამავე თარიღის N 006-245 საგადასახადო მოთხოვნა.\nაღნიშნული აქტები გასაჩივრდა შემოსავლების სამსახურში, რომლის 03.09.2025 წლის N 19444 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი:\nშემოსავლების სამსახური მიუთითებს ფაქტობრივ გარემოებებზე, რომლის მიხედვით, გადასახადის გადამხდელს არასრულად ჰქონდა შესრულებული საგადასახადო ვალდებულებები, ამასთან, მომჩივანი ვერ უთითებს ფაქტობრივ და სამართლებრივ გარემოებებზე, რომლითაც დადასტურდება, რომ გადასახადის გადამხდელი საგადასახადო ვალდებულებების არაჯეროვნად შესრულებისას მოქმედებდა სამართლებრივი შეცდომის არეალში. შესაბამისად, საგადასახადო შემოწმების შედეგად დარიცხული ჯარიმის მიმართ შემოსავლების სამსახურს მიზანშეწონილად არ მიაჩნია საქართველოს საგადასახადო კოდექსის 269-ე მუხლის მე-7 ნაწილის გამოყენება. ამდენად, შემოსავლების სამსახურმა მიიჩნია, რომ გადამხდელის საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია:\nშემოწმების შედეგებს საზოგადოება ეთანხმება. ამასთან ქმედება გამოწვეულია შეცდომით. ის, რომ სახელმწიფოსგან იჯარით აღებული ქონება (143 231 კვ.მ არასასოფლო - სამეურნეო მიწის ნაკვეთი საკად. კოდი: ----- ) არ იყო ასახული 2024 წლის წლიური ქონების გადასახადის დეკლარაციაში, განპირობებულია უნებლიედ არასწორი საბუღალტრო და საგადასახადო ანგარიშგებით. საგადასახადო ანგარიშგების განმახორციელებელმა პირმა ჩათვალა, რომ მიწაზე ქონების გადასახადის დეკლარირება უნდა მომხდარიყო 2025 წლის პირველ ნოემბრამდე. ხოლო, მისი გადახდა შესაბამისი წლის 15 ნოემბრამდე. საწარმოს მიზანი ყოველთვის იყო და რჩება სწორი საგადასახადო ადმინისტრირება. აღსანიშნავია, რომ საქართველოს საგადასახადო კანონმდებლობა, დავის განმხილველ ორგანოებს ანიჭებს დისკრეციულ უფლებამოსილებას გაათავისუფლოს კეთილსინდისიერი გადასახადის გადამხდელი დარიცხული სანქციებისგან იმ შემთხვევაში, თუ სამართალდარღვევა გამოწვეულია გადასახადის გადამხდელის შეცდომით ან უცოდინრობით. მიუხედავად იმისა, რომ „კეთილსინდისიერი გადასახადის გადამხდელის“ ცნება არც საგადასახადო კოდექსში და არც სხვა სამართლებრივ აქტში არ არის დეტალურად განსაზღვრული, მისი შეფასება ხდება ფაქტობრივი გარემოებებისა და ინდივიდუალური შეფასების საფუძველზე.\nმომჩივანი ითხოვს ჯარიმისგან გათავისუფლებას და აცხადებს რომ მზად არის გადაიხადოს გადასახადი (მიმდინარე წლის 15 ნოემბრამდე).\n\n\nდავების განხილვის საბჭო:\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 275-ე მუხლის მე-2 ნაწილის თანახმად, საგადასახადო დეკლარაციაში/გაანგარიშებაში გადასახადის თანხის შემცირება, გარდა ამ მუხლის პირველი, 21 და 22 ნაწილებით გათვალისწინებული შემთხვევებისა, იწვევს დაჯარიმებას შემცირებული გადასახადის თანხის 50 პროცენტის ოდენობით.\nსაგადასახადო კოდექსის 269-ე მუხლის მე-7 ნაწილის თანახმად, დავის განმხილველ ორგანოს უფლება აქვს, გაათავისუფლოს კეთილსინდისიერი გადასახადის გადამხდელი ამ კოდექსით გათვალისწინებული სანქციისაგან, თუ სამართალდარღვევა გამოწვეულია გადასახადის გადამხდელის შეცდომით/არცოდნით.\nსაბჭოს მიაჩნია, რომ განსახილველ შემთხვევაში საქმის ფაქტობრივი და სამართლებრივი გარემოებები არ იძლევა იმ ვარაუდის საფუძველს, რომ გადასახადის გადამხდელის მიერ ჩადენილი სამართალდარღვევა გამოწვეულია მისი შეცდომით/არცოდნით და შესაბამისად, მიზანშეწონილად არ მიიჩნია დაკისრებული სანქციისგან მომჩივნის გათავისუფლება საგადასახადო კოდექსის 269-ე მუხლის მე-7 ნაწილის საფუძველზე.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი N 64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nკეთილსინდისიერება\nსაგადასახადო დეკლარაციაში/გაანგარიშებაში გადასახადის შემცირება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n25\n\nდოკუმენტის დათვალიერება\n\ninfohub@rs.ge",
    "title": "Document 139daa72-5d76-40f8-80a6-1a2588c7bf3a"
  }
}