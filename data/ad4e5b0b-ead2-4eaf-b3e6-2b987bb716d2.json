{
  "id": "ad4e5b0b-ead2-4eaf-b3e6-2b987bb716d2",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 709\n03 თებერვალი 2023\nდოკუმენტის #:\n709\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n18 იანვარი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაგადასახადო დავის დაწყება, დოკუმენტის წარდგენა და ჩაბარება, საბაჟო დავის წარმოება\nჩამოტვირთვა\nგაზიარება\nბრძანება N 709\n23.01.2023\n\n\n\n\n\n\n„-----„ (პ/ნ-----)\n(მის.: -----)\n2022 წლის 8 დეკემბრის საჩივრების \nგანუხილველად დატოვების თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 13 იანვრის სხდომაზე (ოქმი№2) იმსჯელა „ -----„ (პ/ნ  -----) №223248/21-11 საჩივრის დასაშვებობის საკითხზე, რომელიც ეხება შემოსავლების სამსახურის საბაჟო დეპარტამენტის 2019 წლის 23 ივნისის №EL093977 და 2019 წლის 29 სექტემბრის №EL100623 საბაჟო სამართალდარღვევის ოქმებს.\n\n\nშემოსავლების სამსახურმა  მიიჩნია,  რომ  საჩივარი  უნდა  დარჩეს  განუხილველი  შემდეგ გარემოებათა გამო:\nსაქართველოს საბაჟო კოდექსის მე-10 მუხლის მე-4 ნაწილის „ა“ ქვეპუნქტის შესაბამისად, მატერიალური დოკუმენტი ჩაბარებულად მიიჩნევა, თუ იგი ჩაჰბარდა პირადად ადრესატს.\nამავე კოდექსის 33-ე მუხლის მე-2 ნაწილის მიხედვით, საქართველოს ფინანსთა სამინისტროს სისტემაში საბაჟო დავა განიხილება საქართველოს საგადასახადო კოდექსის შესაბამისად საგადასახადო დავის განხილვისთვის დადგენილი წესით, თუ ამ კოდექსით სხვა რამ არ არის გათვალისწინებული.\nსაქართველოს საგადასახადო კოდექსის 299-ე მუხლის მე-4 ნაწილის თანახმად, პირს უფლება აქვს, გაასაჩივროს საგადასახადო ორგანოს გადაწყვეტილება მისი ჩაბარებიდან 30 დღის ვადაში.\nამავე კოდექსის 301-ე მუხლის „ე“ ქვეპუნქტი ადგენს, რომ დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა.\nამავე საკანონმდებლო აქტის 299-ე მუხლის მე-10 ნაწილის მიხედვით, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nსაქმის მასალებითა და შემოსავლების სამსახურის გადასახადების ადმინისტრირების საინფორმაციო სისტემის მონაცემებით ირკვევა,რომ 2019 წლის 23 ივნისის №EL093977 საბაჟო სამართალდარღვევის ოქმი მომჩივანს ჩაჰბარდა პირადად იმავე დღეს, რაც დასტურდება სადავო ადმინისტრაციულ აქტის შესაბამის გრაფაში არსებული ხელმოწერით, ხოლო 2019 წლის 29 სექტემბრის №EL100623 საბაჟო სამართალდარღვევის ოქმის ჩაბარების შესახებ ხელმოწერაზე სამართალდამრღვევმა უარი განაცხადა და ხელმოწერის გარეშე ჩაიბარა აღნიშნული ოქმი.ამდენად,საჩივრისწარდგენის ბოლო ვადა№EL093977 საბაჟო სამართალდარღვევის ოქმის შემთხვევაში იყო 2019 წლის 23 ივლისი,EL100623 საბაჟო სამართალდარღვევის ოქმის შემთხვევაში კი -2019 წლის 29 ოქტომბერი.საჩივარი შემოსავლების სამსახურში წარდგენილია 2022 წლის 8 დეკემბერს (30 დღიანი გასაჩივრების ვადის შემდგომ).\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ ვინაიდან საჩივარი წარმოდგენილია გადაწყვეტილების გასაჩივრებისთვის კანონმდებლობით დადგენილი ვადის დარღვევით, ხოლო მომჩივანს არ წარმოუდგენია პოზიცია გასაჩივრების ვადის მისგან დამოუკიდებელი მიზეზით დარღვევის თაობაზე, სახეზეა საქართველოს საგადასახადო კოდექსის 301-ე მუხლის „ე“ ქვეპუნქტით გათვალისწინებული საჩივრის განუხილველად დატოვების საფუძველი.\n\n\nსაქართველოს საგადასახადო კოდექსის 301-ე და 304-ე მუხლების საფუძველზე,\n\n\nვ ბ რ ძ ა ნ ე ბ:\n\n\n1. „-----„ (პ/ნ ----- ) საჩივარი დარჩეს განუხილველი;\n2.ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n17\n\nდოკუმენტის დათვალიერება\n\ninfohub@rs.ge",
    "title": "Document ad4e5b0b-ead2-4eaf-b3e6-2b987bb716d2"
  }
}