{
  "id": "5d0fb7f8-3cc4-4989-bf77-9292d775c40c",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 38923-2\n19 დეკემბერი 2022\nდოკუმენტის #:\n38923-2\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n28 დეკემბერი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, დღგ-ით დასაბეგრი ოპერაციები, ცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, დაბეგვრის ობიექტი\nჩამოტვირთვა\nგაზიარება\nბრძანება N 38923\n28/12/2020\n\n\n\n\nშპს ---------- \n(მის.: ------)\nსადავო საკითხთან დაკავშიებით საჩივრების\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2020 წლის 04 დეკემბერს გამართულ სხდომაზე (ოქმი № 91) განიხილა შპს ----- ს 2020 წლის 27 ოქტომბრის და 04 დეკემბრის № 54336/1/2020, № 55145/1/2020 საჩივრები, შემოსავლების სამსახურის აუდიტის დეპარტამენტის 2020 წლის 28 სექტემბრის №007-354 საგადასახადო მოთხოვნასთან დაკავშირებით.\n\n\nგადასახადის გადამხდელის პოზიცია:\nარ ეთანხმება დღგ-ისა და მოგების გადასახადების ნაწილებში დამატებით დარიცხულ თანხებს. კერძოდ, კომუნალური გადასახადების არსებობის გამო შპს ------------- ს საიჯარო მომსახურების განხილვას ურთიერთდამოკიდებულ პირებზე მომსახურების უსასყიდლო მიწოდებად/შემოსავლის გაზრდას საიჯარო ქირის საფუძველზე ისეთ პერიოდებზე, როდესაც არ არსებობდა საიჯარო ურთიერთობა.\n\n\nფაქტობრივი გარემოებები:\nსაქმეში არსებული მასალებით ირკვევა, რომ შემოსავლების სამსახურის აუდიტის დეპარტამენტის 2020 წლის 29 ივნისის №17489 ბრძანების საფუძველზე განხორციელდა შპს ----- ს საქმიანობის გასვლითი საგადასახადო შემოწმება. შესამოწმებელი პერიოდი განისაზღვრა 2017 წლის 01 იანვრიდან 2020 წლის 01 მაისამდე საანგარიშო პერიოდი. შემოწმების შედეგებზე, 2020 წლის 24 სექტემბერს შედგა საგადასახადო შემოწმების აქტი, რის საფუძველზეც გამოიცა 2020 წლის 28 სექტემბრის №29102 ბრძანება და გადამხდელს წარედგინა ამავე თარიღის №007-354 საგადასახადო მოთხოვნა. გადამხდელის საგადასახადო ვალდებულება დამატებით განისაზღვრა სულ 583 307 ლარით, მათ შორის: გადასახადი 306 515 ლარი, ჯარიმა 153 650 ლარი. ხოლო, საურავი 123 142 ლარი.\n\n\nსაგადასახადო შემოწმების აქტის მიხედვით, სადავო საკითხთან დაკავშირებით დარიცხვა გამოწვეულია შემდეგი გარემოებებით:\nგადამხდელის მიერ წარმოდგენილი დოკუმენტაციის, საბუღალტრო პროგრამა „ორისის“ და შემოსავლების სამსახურის ერთიანი ელექტრონული ბაზების მიხედვით, შესამოწმებელ პერიოდში შპს ----- ს უფიქსირდებოდა თვეები, როცა მისი კუთვნილი ერთ-ერთი ფართიდან არ ჰქონდა დეკლარირებული შემოსავლები (2017 წლის იანვარში, თებერვალში, ივლისსა და აგვისტოში, 2019 წლის ივნისში, დეკემბერში და 2020 წლის იანვარსა და თებერვალში), ასევე, -----ში მდებარე ფართიდან 2019 წლის ივნისიდან საწარმოს აღარ უფიქსირდება შპს ----- სგან მიღებული შემოსავლები. შემოწმების მიერ შესწავლილი იქნა დოკუმენტაცია, რომლის მიხედვითაც დადგინდა, რომ აღნიშნულ პერიოდში შპს-ს უფიქსირდება იმავე რაოდენობის კომუნალური ხარჯი, რამდენიც იმ თვეებში როცა გადამხდელი აღიარებს შესაბამისი ფართების იჯარიდან შემოსულ თანხებს.\nამასთან,შემოწმების პროცესში გადამხდელის მიერ არ იქნა წარმოდგენილი კომუნალური ხარჯების დეტალური გაშიფვრა საიჯარო ფართების მიხედვით. შედეგად, შემოწმებით საწარმოს საიჯარო ფართი ჩაეთვალა ურთიერთდამოკიდებულ პირზე გაქირავებულად და საქართველოს საგადასახადო კოდექსის 73-ე მუხლის მე-6 ნაწილის, 97-ე და 161-ე მუხლების მიხედვით დაექვემდებარა მოგების გადასახადითა და დღგ-ით დაბეგვრას. საწარმოს დაეკისრა გადასახადები და ჯარიმა საქართველოს საგადასახადო კოდექსის 275-ე მუხლის მიხედვით.\n\n\nშემოსავლების სამსახურმა განიხილა წარმოდგენილი საჩივრები და მიიჩნია, რომ საჩივრები არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, შემოსავლების სამსახურს უფლება აქვს, მომჩივნის დაუსწრებლად განიხილოს საჩივარი, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსადავო საკითხთან დაკავშირებით შემოსავლების სამსახური მიუთითებს საქართველოს საგადასახადო კოდექსის 136-ე მუხლის პირველ ნაწილზე, რომლის თანახმად, გადასახადის გადამხდელი ვალდებულია სწორად და დროულად აღრიცხოს შემოსავლები და ხარჯები დოკუმენტურად დადასტურებულ მონაცემთა საფუძველზე, ამ თავით გათვალისწინებული მეთოდების გამოყენებით და მიაკუთვნოს იმ საანგარიშო პერიოდს, რომელშიც მოხდა მათი მიღება და გაწევა.\nსაქართველოს საგადასახადო კოდექსის 73-ე მუხლის მე-6 ნაწილის თანახმად, ურთიერთდამოკიდებულ პირებს შორის გარიგებისას შემოსავლები და ხარჯები ისე უნდა განაწილდეს, როგორც დამოუკიდებელ პირებს შორის დადებული გარიგების დროს.\nამავე კოდექსის 97-ე მუხლის პირველი ნაწილის „გ“ ქვეპუნქტის თანახმად, რეზიდენტი საწარმოს მოგების გადასახადით დაბეგვრის ობიექტია: უსასყიდლოდ საქონლის მიწოდება/მომსახურების გაწევა ან/და ფულადი სახსრების გადაცემა. \nხოლო, ამავე მუხლის მე-7 ნაწილის თანახმად, ამ კოდექსის 981 − 984 მუხლებით გათვალისწინებული გადახდების/განაცემების არაფულადი ფორმით განხორციელების შემთხვევაში მოგების გადასახადით დაბეგვრის ობიექტი განისაზღვრება მიწოდებული საქონლის/გაწეული მომსახურების საბაზრო ფასით, ხოლო თუ მიწოდებული საქონლის/გაწეული მომსახურების საბაზრო ფასი დამატებული ღირებულების გადასახადს მოიცავს − საბაზრო ფასით, დამატებული ღირებულების გადასახადის გარეშე.\nსაქართველოს საგადასახადო კოდექსის 983 მუხლის პირველი ნაწილის თანახმად, ამ მუხლის მიზნებისათვის საქონლის მიწოდება ან მომსახურების გაწევა, რომლის მიზანი არ არის მოგების, შემოსავლის ან კომპენსაციის მიღება, უსასყიდლოდ მიწოდებად ითვლება.\nამავე კოდექსის 161-ე მუხლის პირველი ნაწილის „ა“ ქვეპუნქტის მიხედვით, დღგ-ის დასაბეგრი ოპერაციაა საქართველოს ტერიტორიაზე ეკონომიკური საქმიანობის ფარგლებში საქონლის მიწოდება ან/და მომსახურების გაწევა.\nდადგენილია, რომ შესამოწმებელ პერიოდში შპს ----- ს უფიქსირდებოდა თვეები, როცა მისი კუთვნილი ერთ-ერთი ფართიდან არ ჰქონდა დეკლარირებული შემოსავლები, სწორედ ამავე ფართში სხვა საანგარიშო პერიოდში მოიჯარედ ფიქსირდებოდა ურთიერთდამოკიდებული პირი შპს ---------- ამასთან, საწარმოს კომუნალური ხარჯები აღნიშნულ თვეებში რჩებოდა უცვლელი. შემოწმების პროცესში გადამხდელის მიერ არ იქნა წარმოდგენილი კომუნალური ხარჯების დეტალური გაშიფრვა საიჯარო ფართების მიხედვით. ამასთან, შემოსავლების სამსახური განმარტავს, რომ გადამხდელის მიერ წარმოდგენილი საჩივარი დუსაბუთებელია/საჩივარში არ არის მითითებული არგუმენტები და საგადასახადო შემოწმების აქტით დამატებით დარიცხული თანხების შემცირების სამართლებრივი საფუძვლები. \nზემოაღნიშნულ ნორმებზე დაყრდნობით, წარმოდგენილი არგუმენტებისა და მტკიცებულებების გათვალისწინებით, შემოსავლების სამსახურმა მიიჩნია, რომ საგადასახადო შემოწმების შედეგად საგადასახადო ვალდებულებები განსაზღვრულია კანონმდებლობის შესაბამისად, გადასახადის გადამხდელის საჩივარი აღნიშნულ ნაწილში დაუსაბუთებელია და არ უნდა დაკმაყოფილდეს.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. შპს ----- ს საჩივრები სადავო საკიოთხთან დაკავშირებით არ დაკმაყოფილდეს;\n2. აღნიშნული გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nშემოსავლების/ხარჯების განსაზღვრა არაპირდაპირი მეთოდით\nუსასყიდლოდ საქონლის მიწოდება/მომსახურების გაწევა ან/და ფულადი სახსრების გადაცემა\nშემოსავლების/ხარჯების განსაზღვრა არაპირდაპირი მეთოდით\nსაქონლის მიწოდება/მომსახურების გაწევა\nუკუკავშირი\nდაკავშირებული დოკუმენტები\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n31\n\nდოკუმენტის დათვალიერება\n\ninfohub@rs.ge",
    "title": "Document 5d0fb7f8-3cc4-4989-bf77-9292d775c40c"
  }
}