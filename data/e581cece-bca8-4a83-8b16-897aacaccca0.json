{
  "id": "e581cece-bca8-4a83-8b16-897aacaccca0",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №18629/2/2023\n23 მარტი 2023\nდოკუმენტის #:\n18629/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n17 თებერვალი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nქონების გადასახადის გამოანგარიშება და გადახდა\nჩამოტვირთვა\nგაზიარება\n№18629/2/2023\n17.02.2023\n\n\nგ ა დ ა წ ყ ვ ე ტ ი ლ ე ბ ა\n\n\n\n\n\n\nმომჩივანი: ----------“ (პ/ნ ---------------------) \nმოპასუხე:: მომსახურების დეპარტამენტი \n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 17.02.2023 წელს განიხილა და მიიღო გადაწყვეტილება -------------ს 11.01.2023 წელს რეგისტრირებულ საჩივარზე (რეგისტრაციის №18629/2/2023).\n\n\nდავის საგანი:\nქონების გადასახადის დარიცხვის მართლზომიერება.\n\n\nგასაჩივრებული გადაწყვეტილება: \n1. მომსახურების დეპარტამენტის 2.11.2022 წლის №090-230 საგადასახადო მოთხოვნა;\n2. შემოსავლების სამსახურის 30.12.2022 წლის №33844 ბრძანება. დარიცხული თანხა: ჯარიმა 200 ლარი.\n\n\nფაქტების აღწერა/დარიცხვის საფუძვლები\nსაგადასახადო კოდექსის 205-ე მუხლის მე-13 ნაწილის საფუძველზე, 2022 წლის საანგარიშო პერიოდზე, მომსახურების დეპარტამენტის 2.11.2022 წლის №090-230 საგადასახადო მოთხოვნის საფუძველზე მომჩივანს დაერიცხა ქონების გადასახადი.\nაღნიშნული საგადასახადო მოთხოვნა გასაჩივრდა შემოსავლების სამსახურში. შემოსავლების სამსახურის 30.12.2022 წლის №33844 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო:\nსაგადასახადო კოდექსის 301-ე მუხლის „დ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ არ არსებობს დავის საგანი. \nსაბჭოს სხდომაზე საკითხის ზეპირი განხილვისას, მომსახურების დეპარტამენტის წარმომადგენელმა განმარტა, რომ გასაჩივრებული საგადასახადო მოთხოვნა წარდგენილია 2022 წლის ქონების გადასახადის პროგრამული დარიცხვის თაობაზე. აღნიშნულ საანგარიშო პერიოდზე გადასახადის გადამხდელმა წარადგინა ქონების გადასახადის დაზუტებული ნულოვანი დეკლარაცია და გადასახადის გადამხდელის პირადი აღრიცხვის ბარათზე განხორციელებულია შესაბამისი კორექტირება (შემცირება).\nაღნიშნულიდან გამომდინარე, ვინაიდან გადასახადის გადამხდელის პირადი აღრიცხვის ბარათზე შემცირებულია 2022 წლის საანგარიშო პერიოდის ქონების გადასახადი და მომსახურების დეპარტამენტის 2.11.2022 წლის №090-230 საგადასახადო მოთხოვნის მომჩივნისთვის წარდგენის საფუძვლები აღარ არსებობს, საბჭო მიიჩნევს, რომ არ არსებობს დავის საგანი და საჩივარი უნდა დარჩეს განუხილველი საგადასახადო კოდექსის 301-ე მუხლის „დ“ ქვეპუნქტის საფუძველზე.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა:\n\n\n1. საჩივარი დარჩეს განუხილველი;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\n\n\nჩამოტვირთვა\nგაზიარება\nთეგები:\nგანუხილველობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n7\n\nდოკუმენტის დათვალიერება\n\ninfohub@rs.ge",
    "title": "Document e581cece-bca8-4a83-8b16-897aacaccca0"
  }
}