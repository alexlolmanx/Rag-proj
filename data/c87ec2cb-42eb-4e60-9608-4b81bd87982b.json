{
  "id": "c87ec2cb-42eb-4e60-9608-4b81bd87982b",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №25261/2/2025\n19 აგვისტო 2025\nდოკუმენტის #:\n25261/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n11 აგვისტო 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nგადაწყვეტილების ძალაში შესვლა და შესრულება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\n№25261/2/2025\n11 აგვისტო 2025\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „------“ (ს/ნ „------“)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,25.07.2025 წელს განიხილა და მიიღო გადაწყვეტილება შპს „-------“-ის 4.06.2025 წელს რეგისტრირებულ საჩივარზე (რეგისტრაციის №25261/2/2025).\n\n\nდავის საგანი: \nსაქართველოს ფინანსთა სამინისტროსთან არსებული დავების განხილვის საბჭოს 1.03.2024 წლის №21334/2/2023 (რეგ. 13.03.2024 წელი, №03/19840) გადაწყვეტილების აღსრულების შეფერხება.\n\n\nდარიცხული თანხა: 6 549 332.60 ლარი.\nმათ შორის:\nდღგ - 4 053 176\nჯარიმა - 1 971 087\nსაურავი - 525 069.60\n\n\nფაქტების აღწერა \nშემოსავლების სამსახურის აუდიტის დეპარტამენტის 8.06.2022 წლის №14383 ბრძანების საფუძველზე ჩატარდა კომპანიის საქმიანობის კამერალური საგადასახადო შემოწმება. შემოწმების შედეგები აისახა 2023 წლის 21 აპრილის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 2023 წლის 28 აპრილის №9281 ბრძანება და №021-24 საგადასახადო მოთხოვნა. მომჩივანს დამატებით გადასახდელად განესაზღვრა 6 549 332.60 ლარი.\nაღნიშნული საგადასახადო მოთხოვნა 2023 წლის 22 მაისს გასაჩივრდა შემოსავლების სამსახურში, რომლის 2023 წლის 24 ოქტომბრის №26228 ბრძანებით საჩივარი არ დაკმაყოფილდა, რაც 16.11.2023 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. საბჭოს 1.03.2024 წლის №21334/2/2023 (რეგ. 13.03.2024 წელი, №03/19840) გადაწყვეტილებით საჩივარი დაკმაყოფილდა, გაუქმდა შემოსავლების სამსახურის 2023 წლის 24 ოქტომბრის №26228 ბრძანება, აუდიტის დეპარტამენტის 2023 წლის 28 აპრილის №021-24 საგადასახადო მოთხოვნა და ამ მოთხოვნით მომჩივნის მიმართ განსაზღვრული საგადასახადო ვალდებულებები. დაევალა აუდიტის დეპარტამენტს, განახორციელოს გადასახადის გადამხდელის პირადი აღრიცხვის ბარათის კორექტირება ამ გადაწყვეტილების შესაბამისად.\n2025 წლის 4 ივნისს გადასახადის გადამხდელმა წარმოადგინა საჩივარი საქართველოს ფინანსთა სამინისტროსთან არსებულ დავების განხილვის საბჭოში 1.03.2024 წლის №21334/2/2023 (რეგ. 13.03.2024 წელი, №03/19840) გადაწყვეტილების აღსრულების შეფერხების თაობაზე. \n\n\nმომჩივნის არგუმენტაცია \nმომჩივანი მიუთითებს საგადასახადო კოდექსის 306-ე მუხლის მე-3 და მე-4 ნაწილებზე და აღნიშნავს, რომ დღეის მდგომარეობით დავების განხილვის საბჭოს გადაწყვეტილება არ არის აღსრულებული. შესაბამისად, ითხოვს უზრუნველყოფილი იქნეს საბჭოს 1.03.2024 წლის №21334/2/2023 (რეგ. 13.03.2024 წელი, №03/19840) გადაწყვეტილების აღსრულება.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 306-ე მუხლის მე-2 ნაწილის თანახმად, დავის განმხილველი ორგანოს ძალაში შესული გადაწყვეტილების შესრულება სავალდებულოა. \nსაქმეში არსებული მასალებით დგინდება, რომ საქართველოს ფინანსთა სამინისტროსთან არსებული დავების განხილვის საბჭოს 1.03.2024 წლის №21334/2/2023 (რეგ. 13.03.2024 წელი, №03/19840) გადაწყვეტილების აღსრულების შედეგად, გამოიცა აუდიტის დეპარტამენტის 11.07.2025 წლის დასკვნა, 15.07.2025 წლის №15944 ბრძანება და №021-78 საგადასახადო მოთხოვნა, რომელთა შესაბამისად მომჩივანს სრულად შეუმცირდა დარიცხული თანხა. შესაბამისად, დავების განხილვის საბჭოს გადაწყვეტილება აღსრულებულია.\nზემოაღნიშნულიდან გამომდინარე, საბჭომ მიიჩნია, რომ გადასახადის გადამხდელის საჩივარი უსაფუძვლოა და არ არსებობს მისი დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nსხვადასხვა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n11\n\nდოკუმენტის დათვალიერება\n\ninfohub@rs.ge",
    "title": "Document c87ec2cb-42eb-4e60-9608-4b81bd87982b"
  }
}