{
  "id": "e910aaa3-4dcb-467d-bc60-b62f2da50c2e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19608/2/2023\n14 ივლისი 2023\nდოკუმენტის #:\n19608/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n12 ივლისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nხელფასის სახით მიღებული შემოსავლები, დაბეგვრის ობიექტი, გადასახადის განაკვეთი, საგადასახადო დეკლარაციაში/გაანგარიშებაში გადასახადის შემცირება\nჩამოტვირთვა\nგაზიარება\n№19608/2/2023\n12 ივლისი 2023\n\n\n\n\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს„----------“ (ს/ნ ----------) \nმოპასუხე: აუდიტის დეპარტამენტი \n\n\nსაქართველოს ფინანსთა სამინისტროსთან არსებულმა დავების განხილვის საბჭომ 23.06.2023 წელს განიხილა და მიიღო გადაწყვეტილება შპს ---------- 5.05.2023 წელს რეგისტრირებულ საჩივარზე (რეგისტრაციის №19608/2/2023).\n\n\nდავის საგანი:\nშემოსავლების სამსახურის 6.06.2022 წლის №13838 ბრძანების აღსრულების შედეგები.\n\n\nგასაჩივრებული გადაწყვეტილება: \n1. აუდიტის დეპარტამენტის 10.11.2022 წლის №006-504 საგადასახადო მოთხოვნა;\n2. შემოსავლების სამსახურის 18.04.2023 წლის №8428 ბრძანება.\n\n\nდარიცხული თანხა: 841 415,53 ლარი.\nმათ შორის:\nგადასახადი - 420 922\nდღგ - 299 537\nმოგების გადასახადი - 12 781\nსაშემოსავლო გადასახადი - 108 604\nჯარიმა - 214 316\nსაურავი - 206 177,53\n\n\nფაქტების აღწერა/დარიცხვის საფუძვლები\nსადავო დარიცხვა განხორციელებულია აუდიტის დეპარტამენტის 13.12.2021 წლის შემოწმების აქტით. შემოწმებულია მომჩივნის საქმიანობის 1.01.2018 წლიდან 1.01.2021 წლამდე საანგარიშო პერიოდი. შემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 15.12.2021 წლის №006-846 საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურის 6.06.2022 წლის №13838 ბრძანებით საჩივარი დაკმაყოფილდა ნაწილობრივ;\nსაქვეანგარიშოდ გატანილი თანხების ხელფასად განხილვის საფუძვლით დარიცხულ საშემოსავლო გადასახადთან დაკავშირებით, გადასახადის გადამხდელს მიეცა წინადადება ბრძანების ჩაბარებიდან 15 კალენდარული დღის ვადაში აუდიტის დეპარტამენტისთვის წარედგინა საჩივარში მითითებული არგუმენტაციის დოკუმენტურად დადასტურებული მტკიცებულებები. ხოლო განსაზღვრულ ვადაში მტკიცებულებების წარდგენის შემთხვევაში, დაევალა აუდიტის დეპარტამენტს შეესწავლა გადასახადის გადამხდელის მიერ წარდგენილი მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში, განეხორციელებინა საგადასახადო ვალდებულებების კორექტირება (შემცირება).\nდღგ-ს ჩასათვლელი თანხების დაზუსტების მიზნით, გადასახადის გადამხდელს მიეცა წინადადება ბრძანების ჩაბარებიდან 15 კალენდარული დღის ვადაში აუდიტის დეპარტამენტისთვის წარედგინა დღგ-ის ჩათვლის უფლების დამადასტურებელი დოკუმენტაცია/მტკიცებულებები. ხოლო აუდიტის დეპარტამენტს დაევალა გადასახადის გადამხდელის მიერ განსაზღვრულ ვადაში მტკიცებულებების წარდგენის შემთხვევაში, შეესწავლა გადამხდელის მიერ წარდგენილი მტკიცებულებები და დღგ-ის ჩათვლისათვის დადგენილი შეზღუდვების გათვალისწინებით, სათანადო საფუძვლების არსებობის შემთხვევაში, განეხორციელებინა საგადასახადო ვალდებულებების კორექტირება (შემცირება).\nდანარჩენ ნაწილში საჩივარი არ დაკმაყოფილდა.\nშემოსავლების სამსახურის 6.06.2022 წლის №13838 ბრძანების აღსრულების მიზნით, აუდიტის დეპარტამენტმა გამოსცა 1.11.2022 წლის დასკვნა საგადასახადო შემოწმების შედეგების გადაანგარიშებაზე, რომლის მიხედვით გადამხდელს საგადასახადო შემოწმებით დარიცხული თანხები შეუმცირდა სულ 17 368 ლარის ოდენობით, მათ შორის გადასახადი 14 133 ლარით და ჯარიმა 3 235 ლარით. აღნიშნულზე, გადასახადის გადამხდელს წარედგინა 10.11.2022 წლის №006-504 კორექტირებული საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 18.04.2023 წლის №8428 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 304-ე მუხლის 21 ნაწილზე, განხორციელებული გადაანგარიშების შედეგებზე და მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nმომჩივნის არგუმენტაცია\nდარიცხვა გამოწვეულია ბუღალტრულ ბაზაში კრედიტორული დავალიანების არსებობით, რომელიც არ შეესაბამება სინამდვილეს, რის დასამტკიცებლადაც მომჩივანი წარმოადგენს შედარების აქტებს აღნიშნულ კომპანიებთან. \nარასწორად არის გაანგარიშებული ბარტერის დამატებული ღირებულების გადასახადი (კერძოდ არასწორადაა დაანგარიშებული აშენებული კორპუსების თვითღირებულება და იგი არასწორი პროპორციით არის მიკუთვნებული ბარტერად გადაცემულ ფართებზე). აღნიშნულთან დაკავშირებით წარმოდგენილია დეტალური გაანგარიშება.\n29.10.2019 წელს საწარმოსა და ფ/პ ---------- (პ/ნ ----------) შორის დადებულია საცხოვრებელი ფართის ნასყიდობის ხელშეკრულება, სადაც საცხოვრებელი ბინის ღირებულება შეადგენს ჯამურად 52 820 დოლარს, ხელშეკრულებაში დაფიქსირებულია ხარვეზი, კერძოდ საცხოვრებელი ბინის ღირებულება \n52 820 ლარის ნაცვლად დაფიქსირებულია 52 820 დოლარი, აღნიშნულმა გამოიწვია დამატებული ღირებულების დასაბეგრი ბრუნვის გაზრდა 101 935 ლარით. ზედმეტადაა დაბეგრილი ---------- (პ/ნ -----------) ბინის ღირებულება 14 034 ლარი, რომლის ხელშეკრულებაც მოიშალა და საბოლოო გარიგება არ მომხდარა. აღნიშნული ბინა საბოლოოდ გადაფორმებულია ------------ (პ/ნ ----------), რომელიც სრულად იყო დაბეგრილი. ასევე, ზედმეტად არის დაბეგრილი ----------- ბინის ღირებულების შემოტანილი თანხა 11,469.00 ლარი, რომელიც შემოტანილი იყო სალაროში 20.08.2018 წელს. აღნიშნული ხელშეკრულება მოიშალა და საბოლოო გარიგება არ მომხდარა.\nაღნიშნული ბინა საბოლოოდ გადაფორმებულია ----------- (პ/ნ -----------), რომელიც სრულად იყო დაბეგრილი.\nასავე საშემოსავლო გადასახადის ნაწილში გათვალისწინებული არ არის -----------(პ/ნ ----------) დაბრუნებული სესხის ძირი და პროცენტი, მცირე მეწარმე ------------ გადახდილი (პ/ნ -----------) გადახდილი მომსახურების გადასახადი. ასევე, ------------- (პ/ნ ----------) ბარტერის ხელშეკრულების ფარგლებში გადახდილი თანხა. ასევე, დამატებით წარმოდგენილია სხვა ხარჯებს, რომლებიც შემმოწმებლის მიერ არ იქნა გათვალისწინებული.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nშემოსავლების სამსახურის 6.06.2022 წლის №13838 ბრძანების აღსრულების მიზნით, აუდიტის დეპარტამენტმა გამოსცა 1.11.2022 წლის დასკვნიდან დგინდება, რომ შპს ,,-----------’’ მიერ წარდგენილია შპს ,,-----------’’ (ს/ნ -----------) და შპს ,,-----------’’ (ს/ნ -----------) გაფორმებული შედარების აქტები, რომლის მიხედვით შპს ,,-----------’’ დავალიანება აღნიშნული კომპანიების მიმართ 31.12.2020 წლის მდგომარეობით შეადგენს 0 ლარს. ასევე, გადამხდელის მიერ დამატებით წარდგენილია 150 525 ლარის ღირებულების მიღება-ჩაბარების აქტები, რომლებიც გაფორმებულია ფ/პ -----------(პ/ნ -----------) და ფ/პ ----------- (პ/ნ -----------). აღნიშნული ხარჯები გადასახადის გადამხდელის მიერ არ იყო აღრიცხული სააღრიცხვო პროგრამაში. ზემოაღნიშნული პირები წარმოადგენენ მცირე ბიზნესის სტატუსის მქონე პირებს 1.01.2020 წლიდან საქართველოს საგადასახადო კოდექსის 72-ე მუხლის საფუძველზე გაფორმებული პირველადი საგადასახადო დოკუმენტები შეუთავსებლობაშია ერთმანეთთან. კერძოდ, მიღება-ჩაბარების აქტში მითითებულია, რომ აღნიშნული მიღება-ჩაბარების აქტით ჩაბარებულია 5.12.2019 წლის ხელშეკრულებით გათვალისწინებული მომსახურება, თუმცა გადასახადის გადამხდელის მიერ მოწოდებულ იქნა ფ/პ ----------- გაფორმებული 30.01.2020 წლის ხელშეკრულება. გადაანგარიშების პროცესში შესწავლილ იქნა ზემოაღნიშნული ფიზიკური პირების დეკლარირებული მონაცემები, გადასახადის გადამხდელის მიერ მოწოდებული მათთან გაფორმებული პირველადი სააღრიცხო დოკუმენტაცია, კერძოდ ხელშეკრულებები, მიღება-ჩაბარების აქტები და შევსებულ იქნა კითხვარი სამუშაოს შემკვეთსა და სამუშაოს შემსრულებელს შორის წარმოშობილი ურთიერთობის დაქირავებით მუშაობად ან მომსახურების გაწევად კლასიფიცირების შესახებ. კითხვარის მიხედვით, სამუშაოს შემკვეთსა და სამუშაოს შემსრულებელს შორის წარმოშობილი ურთიერთობა დაკვალიფიცირდა დაქირავებით მუშაობად. გადამხდელს ასევე მიეცა წინადადება აღნიშნული კითხვარის შევსების შესახებ, თუმცა დღეის მდგომარეობით შემოსავლების სამსახურის გადასახადების ადმინისტრირების საინფორმაციო სისტემაში აღნიშნული კითხვარი პირს არ უფიქსირდება. შესაბამისად, საგადასახადო კოდექსის 73-ე და 154-ე მუხლების გათვალისწინებით, შპს ,,-----------’’ მიერ ფ/პ ----------- და ფ/პ ----------- მიღებული შესრულებული სამუშაოს ღირებულება დაექვემდებარა გადახდის წყაროსთან საშემოსავლო გადასახადით დაბეგვრას.\nსაგადასახადო შემოწმების გადაანგარიშების პროცესში 31.12.2020 წლის მდგომარეობით არსებული ვალდებულება მომწოდებლების მიმართ განისაზღვრა 72 426 ლარის ოდენობით, ხოლო დებიტორული მოთხოვნის ნაშთი ანგარიშვალდებული პირის მიმართ 1 025 ლარის ოდენობით. შესაბამისად, საგადასახადო კოდექსის 101-ე, 97-ე და 982 მუხლების გათვალისწინებით, 31.12.2020 წლის მდგომარეობით, ფულის ნაშთი 128 028 ლარი ჩაითვალა დირექტორებზე, ----------- და ----------- გაცემულ ხელფასად, ხოლო 72 426 ლარი ჩაითვალა ამავე პირებზე გაცემულ სესხად. გადასახადის გადამხდელს შეუმცირდა მოგების გადასახადი 7 318 ლარით, ხოლო საშემოსავლო გადასახადში დაერიცხა 3 501 ლარი, და საგადასახადო კოდექსის 275-ე მუხლით განსაზღვრული ჯარიმა სალდირებულად შემცირდა 1 917 ლარის ოდენობით.\nგადასახადის გადამხდელის მიერ გადაანგარიშების პროცესში წარდგენილია შესამოწმებელ საანგარიშო პერიოდზე, შპს ,,-----------’’ (ს/ნ -----------), შპს ,,-----------’’ (ს/ნ -----------), შპს ,,-----------’’ (ს/ნ -----------), შპს ,,-----------’’ (ს/ნ -----------), შპს ,,-----------’’ (ს/ნ -----------) და შპს ,,-----------’’ (ს/ნ -----------) მიღებული საგადასახადო ანგარიშ-ფაქტურები, რომელთა მიხედვით ჩასათვლელმა დღგ-ის თანხამ შეადგინა 10 320 ლარი. აღნიშნულიდან გამომდინარე, საწარმოს გაეზარდა დღგ-ის ჩასათვლელი თანხა 10 320 ლარის ოდენობით, ხოლო საგადასახადო კოდექსის 275-ე მუხლის მიხედვით დარიცხული ჯარიმა შეუმცირდა 1 318 ლარის ოდენობით.\nსაბჭოს მიაჩნია, რომ შემოსავლების სამსახურის 6.06.2022 წლის №13838 ბრძანება აღსრულებულია ამავე ბრძანებით მიღებული გადაწყვეტილების შესაბამისად. საქმეზე არსებული მტკიცებულებების და განხორციელებული გადაანგარიშების შედეგებზე დაყრდნობით, საბჭო მიიჩნევს, რომ გადასახადის გადამხდელის საჩივარი დაუსაბუთებელია და არ უნდა დაკმაყოფილდეს.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nსაგადასახადო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n23\n\nდოკუმენტის დათვალიერება\n\ninfohub@rs.ge",
    "title": "Document e910aaa3-4dcb-467d-bc60-b62f2da50c2e"
  }
}