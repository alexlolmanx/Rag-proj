{
  "id": "3b46cbb1-4704-46f3-b2e7-b4a974c7d66d",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №20420/2/2023\n22 ნოემბერი 2023\nდოკუმენტის #:\n20420/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n20 ნოემბერი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nგაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის, ხელფასის სახით მიღებული შემოსავლები, გადახდის წყაროსთან გადასახადის დაკავების წესი\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№20420/2/2023\n20 ნოემბერი 2023\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „------“ (ს/ნ \"-----\")\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 27.10.2023 წელს განიხილა და მიიღო გადაწყვეტილება შპს \"-----\" - ის 31.07.2023 წელს რეგისტრირებულ საჩივარზე (რეგისტრაციის №20420/2/2023).\n\n\nდავის საგანი: \n1. ეკონომიკურ საქმიანობასთან დაუკავშირებელი (დოკუმენტურად დაუდასტურებელი) ხარჯის მოგების გადასახადით დაბეგვრა;\n2. შემოწმებით დადგენილ გაცემულ და სააღრიცხვო დოკუმენტაციაში დაფიქსირებულ ხელფასებს შორის სხვაობის გადახდის წყაროსთან საშემოსავლო გადასახადით დაბეგვრა;\n3. შემოწმებისას დადგენილი ნაღდი ფულის ნაშთის საწარმოს დირექტორზე გაცემულ ხელფასად ჩათვლა.\n\n\nგასაჩივრებული გადაწყვეტილება: \n1. აუდიტის დეპარტამენტის 5.04.2023 წლის №127-10 საგადასახადო მოთხოვნა;\n2. შემოსავლების სამსახურის 11.07.2023 წლის №16728 ბრძანება. \n\n\nდარიცხული თანხა: 1 886 823 ლარი.\nმათ შორის:\nგადასახადი - 1 083 936\nდღგ - 458 540\nმოგების გადასახადი - 240 761\nსაშემოსავლო გადასახადი - 384 285\nქონების გადასახადი - 350\nჯარიმა - 541 965\nსაურავი - 260 922\n\n\nპროცედურული გარემოებები\nსაწარმოს საქმიანობაა გზების მშენებლობა/რეაბილიტაცია. \n\n\nაუდიტის დეპარტამენტის მიერ ჩატარდა გადასახადის გადამხდელის საქმიანობის 1.05.2021 წლიდან 18.06.2022 წლამდე საანგარიშო პერიოდების კამერალური საგადასახადო შემოწმება. შემოწმების შედეგები აისახა აუდიტის დეპარტამენტის 27.03.2023 წლის საგადასახადო შემოწმების აქტში, რომლის საფუძველზე გამოიცა 5.04.2023 წლის №7399 ბრძანება და №127-10 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 11.07.2023 წლის №16728 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nსადავო საკითხები:\n1. ეკონომიკურ საქმიანობასთან დაუკავშირებელი (დოკუმენტურად დაუდასტურებელი) ხარჯის მოგების გადასახადით დაბეგვრა \nფაქტების აღწერა\nგადასახადის გადამხდელს შესამოწმებელ პერიოდში საბანკო ანგარიშიდან სხვადასხვა პირებზე გადარიცხული აქვს თანხები, თუმცა გადახდის დამადასტურებელი დოკუმენტაციის არ არსებობის გამო ვერ დადგინდა გაწეული ხარჯის მიზნობრიობა და ეკონომიკურ საქმიანობაში გამოყენების ფაქტი.\nსაგადასახადო კოდექსის 97-ე და 982 მუხლების საფუძველზე, გაანგარიშდა მოგების გადასახადით დასაბეგრი თანხა შესაბამისი პერიოდების მიხედვით. საწარმოს დაერიცხა მოგების გადასახადი და დაეკისრა საგადასახადო კოდექსის 275-ე მუხლის მე-2 ნაწილით განსაზღვრული ჯარიმა.\n\n\nშემოსავლების სამსახურის გადაწყვეტილების შინაარსი\nშემოსავლების სამსახურმა იხელმძღვანელა საგადასახადო კოდექსის 136-ე მუხლით, 73-ე მუხლის მე-9 ნაწილის „ბ“ ქვეპუნქტით, 97-ე მუხლის პირველი ნაწილის „ბ“ ქვეპუნქტით, 982 მუხლის პირველი ნაწილის „ა“ და „ბ“ ქვეპუნქტებით, 105-ე მუხლის მე-2 ნაწილით, 72-ე მუხლის პირველი ნაწილით და მიიჩნია, რომ შემოწმებით, განხორციელებული დარიცხვა შესაბამისობაშია კანონმდებლობასთან, საჩივარი დაუსაბუთებელია და არ არსებობს მისი დაკმაყოფილების სამართლებრივი საფუძველი. \n\n\nმომჩივნის არგუმენტაცია\nკომპანიის მიერ ეკონომიკურ საქმიანობაში გაწეული ხარჯების დოკუმენტურად დადასტურება ვერ ხერხდება, თუმცა რეალურად ხარჯი გაწეულია და სამუშაოები ჩატარებული, რაც დასტურდება ფორმა 2- ებით. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 97-ე მუხლის პირველი ნაწილის „ბ“ ქვეპუნქტის თანახმად, რეზიდენტი საწარმოს (გარდა ამ მუხლის მე-2 და მე-8−91 ნაწილებით გათვალისწინებული შემთხვევებისა) მოგების გადასახადით დაბეგვრის ობიექტია გაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის.\nსაგადასახადო კოდექსის 982 მუხლის პირველი ნაწილის „ა“ ქვეპუნქტის თანახმად, ამ მუხლის მიზნებისათვის ხარჯს, რომელიც ეკონომიკურ საქმიანობასთან დაკავშირებული არ არის, მიეკუთვნება ხარჯი, რომელიც დოკუმენტურად დადასტურებული არ არის, თუ ეს ვალდებულება დადგენილია ამ კოდექსის შესაბამისად.\nსაგადასახადო კოდექსის 105-ე მუხლის მე-2 ნაწილის თანახმად, თუ ამ კოდექსით სხვა რამ არ არის გათვალისწინებული, ყველა ხარჯი დოკუმენტურად უნდა იყოს დადასტურებული.\nდადგენილია, რომ მომჩივანს შესამოწმებელ პერიოდში საბანკო ანგარიშიდან სხვადასხვა პირებზე გადარიცხულ თანხებზე არ გააჩნია მისი მიზნობრიობის და ეკონომიკურ საქმიანობაში გამოყენების დამადასტურებელი დოკუმენტაცია. შემოწმების შედეგად აღნიშნული ხარჯი ჩაითვალა დოკუმენტურად დაუდასტურებელ ხარჯად და დაიბეგრა მოგების გადასახადით. \nმომჩივანი არ წარმოადგენს მტკიცებულებებს, რაც საწარმოს მიერ ეკონომიკურ საქმიანობაში დასახელებული ხარჯის გაწევას დაადასტურებდა და შესაბამისად, შემოწმებისას დადგენილი გარემოებების შეცვლის და ამ ნაწილში შემოწმების აქტით დარიცხული თანხების შემცირების საფუძველი გახდებოდა.\nაღნიშნულიდან გამომდინარე, საბჭოს მიაჩნია, რომ ამ ნაწილში მომჩივნის საგადასახადო ვალდებულები განსაზღვრულია მართებულად და არ არსებობს საჩივრის დაკმაყოფილების საფუძველი. \n\n\n2. შემოწმებით დადგენილ გაცემულ და სააღრიცხვო დოკუმენტაციაში დაფიქსირებულ ხელფასებს შორის სხვაობის გადახდის წყაროსთან საშემოსავლო გადასახადით დაბეგვრა \nფაქტების აღწერა\nსაგადასახადო შემოწმებით დადგინდა, რომ გადასახადის გადამხდელის მიერ საგადასახადო ორგანოში წარდგენილი გადახდის წყაროსთან დაკავებული გადასახადების შესახებ დეკლარაციაში სრულად არ იყო ასახული შესამოწმებელ პერიოდში გაცემული ხელფასები. შესაბამისად, შემოწმების მიერ დადგენილ გაცემულ ხელფასებსა და გადასახადის გადამხდელის სააღრიცხვო დოკუმენტაციაში ასახულ ხელფასებს შორის სხვაობა საგადასახადო კოდექსის 101-ე და 154-ე მუხლების შესაბამისად დაიბეგრა გადახდის წყაროსთან საშემოსავლო გადასახადით, მომჩივანს ასევე, დაეკისრა ჯარიმა საგადასახადო კოდექსის 275-ე მუხლის მიხედვით.\n\n\nშემოსავლების სამსახურის გადაწყვეტილების შინაარსი\nშემოსავლების სამსახურს ამ საკითხზე არ უმსჯელია, ვინაიდან მომჩივანს აღნიშნული საკითხი შემოსავლების სამსახურში საჩივრის წარდგენისას სადავოდ არ გაუხდია, თუმცა აუდიტის დეპარტამენტის 5.04.2023 წლის №127-10 საგადასახადო მოთხოვნას ასაჩივრებდა.\n\n\nმომჩივნის არგუმენტაცია\nმომჩივანი ფიზიკურ პირებზე საქვეანგარიშოდ გაცემულ თანხებზე განმარტავს, რომ თანხის ნაწილით დაიფარა შპს N1-ის  მიმართ მისი ვალდებულება, ხოლო ნაწილით მოხდა ანაზღაურება შეძენილ საქონელზე და მასალებზე.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 101-ე მუხლის პირველი ნაწილის თანახმად, ხელფასის სახით მიღებულ შემოსავლებს განეკუთვნება ფიზიკური პირის მიერ დაქირავებით მუშაობის შედეგად მიღებული ნებისმიერი საზღაური ან სარგებელი, მათ შორის, წინა სამუშაო ადგილიდან პენსიის ან სხვა სახით მიღებული შემოსავალი, ან შემოსავალი მომავალი სამუშაო ადგილიდან.\nსაგადასახადო კოდექსის 154-ე მუხლის პირველი ნაწილის „ა“ ქვეპუნქტის თანახმად, გადახდის წყაროსთან გადასახადის დაკავება ევალება საგადასახადო აგენტს, რომელიც არის იურიდიული პირი, საწარმო/ორგანიზაცია ან მეწარმე ფიზიკური პირი, კერძოდ: პირი, რომელიც დაქირავებულს უხდის ხელფასს.\nდადგენილია, რომ გადამხდელს გადასახადის გადამხდელის მიერ საგადასახადო ორგანოში წარდგენილი გადახდის წყაროსთან დაკავებული გადასახადების შესახებ დეკლარაციაში სრულად არ იყო ასახული შესამოწმებელ პერიოდში გაცემული ხელფასები. შესაბამისად, შემოწმების მიერ დადგენილ გაცემულ ხელფასებსა და გადასახადის გადამხდელის სააღრიცხვო დოკუმენტაციაში ასახულ ხელფასებს შორის სხვაობა საგადასახადო კოდექსის 101-ე და 154-ე მუხლების შესაბამისად დაბეგრილ იქნა საშემოსავლო გადასახადით. \nმომჩივანი ზოგადად საუბრობს და არ წარმოადგენს დასახელებული არგუმენტების დოკუმენტურად დადასტურებულ მტკიცებულებებს, რაც შემოწმებისას დადგენილი გარემოებების შეცვლის და ამ ნაწილში შემოწმების აქტით დარიცხული თანხების შემცირების საფუძველი გახდებოდა. ზემოაღნიშნულიდან გამომდინარე, საბჭოს მიაჩნია, რომ შემოწმებით დადგენილ გაცემულ და სააღრიცხვო დოკუმენტაციაში დაფიქსირებულ ხელფასებს შორის სხვაობის გადახდის წყაროსთან საშემოსავლო გადასახადით დაბეგვრა მართებულია და საჩივარი ამ ნაწილში არ უნდა დაკმაყოფილდეს.\n\n\n3. შემოწმებისას დადგენილი ნაღდი ფულის ნაშთის საწარმოს დირექტორზე გაცემულ ხელფასად ჩათვლა\nფაქტების აღწერა\nაუდიტის დეპარტამენტის 27.03.2023 წლის საგადასახადო შემოწმების აქტის მიხედვით, გადასახადის გადამხდელს შემოწმების პროცესში არ წარუდგენია ბუღალტრული აღრიცხვის მონაცემები. მათ შორის, შემოსავლის მიღებასთან დაკავშირებული დოკუმენტაცია, ხარჯის დამადასტურებელი დოკუმენტები, შესყიდვის აქტები, ინფორმაცია დებიტორულ-კრედიტორული დავალიანების შესახებ. აღნიშნულიდან გამომდინარე, შემოწმების ხელთ არსებული ინფორმაციის (მათ შორის საგადასახადო კოდექსის 70-ე მუხლით მე-3 პირებისაგან გამოთხოვილი ინფორმაციების) შესწავლისა და ანალიზის საფუძველზე გაანგარიშდა კომპანიის ნაღდი ფულის მოძრაობა. დეკლარირებული შემოსავალი ჩაითვალა სრულად მიღებულად, ხოლო დოკუმენტური ხარჯი სრულად ანაზღაურებულად. შედეგად დადგინდა დეკლარირებულისაგან განსხვავებული (მეტი) შემოსავლები.\nშემოწმებით დადგენილი ნაღდი ფულის ნაშთი პერიოდის ბოლოს განხილულ იქნა პასუხისმგებელ პირზე, დირექტორზე გაცემულ ხელფასად და დაიბეგრა საშემოსავლო გადასახადით, მომჩივანს ასევე დაეკისრა ჯარიმა საგადასახადო კოდექსის 275-ე მუხლის მიხედვით. \n\n\nშემოსავლების სამსახურის გადაწყვეტილების შინაარსი\nშემოსავლების სამსახურს ამ საკითხზე არ უმსჯელია, ვინაიდან მომჩივანს აღნიშნული საკითხი შემოსავლების სამსახურში საჩივრის წარდგენისას სადავოდ არ გაუხდია, თუმცა აუდიტის დეპარტამენტის 5.04.2023 წლის №127-10 საგადასახადო მოთხოვნას ასაჩივრებდა.\n\n\nმომჩივნის არგუმენტაცია\nმომჩივნის განცხადებით, თანხის ნაწილით დაიფარა შპს N1-ისმიმართ მისი ვალდებულება, ხოლო ნაწილით მოხდა ანაზღაურება შეძენილ საქონელზე და მასალებზე. ითხოვს ყოველივე ზემოთაღნიშნულის გათვალისწინებას და ობიექტური გადაწყვეტილების მიღებას.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 101-ე მუხლის პირველი ნაწილის თანახმად, ხელფასის სახით მიღებულ შემოსავლებს განეკუთვნება ფიზიკური პირის მიერ დაქირავებით მუშაობის შედეგად მიღებული ნებისმიერი საზღაური ან სარგებელი, მათ შორის, წინა სამუშაო ადგილიდან პენსიის ან სხვა სახით მიღებული შემოსავალი, ან შემოსავალი მომავალი სამუშაო ადგილიდან.\nსაგადასახადო კოდექსის 154-ე მუხლის პირველი ნაწილის „ა“ ქვეპუნქტის თანახმად, გადახდის წყაროსთან გადასახადის დაკავება ევალება საგადასახადო აგენტს, რომელიც არის იურიდიული პირი, საწარმო/ორგანიზაცია ან მეწარმე ფიზიკური პირი, კერძოდ: პირი, რომელიც დაქირავებულს უხდის ხელფასს.\nდადგენილია, რომ შემოწმების ხელთ არსებული ინფორმაციის (მათ შორის საგადასახადო კოდექსის 70-ე მუხლით მე-3 პირებისაგან გამოთხოვილი ინფორმაციების) შესწავლისა და ანალიზის საფუძველზე გაანგარიშდა კომპანიის ნაღდი ფულის მოძრაობა. შემოწმებით, დეკლარირებული შემოსავალი ჩაითვალა სრულად მიღებულად, ხოლო დოკუმენტური ხარჯი სრულად ანაზღაურებულად. ამასთან, გადასახადის გადამხდელს შემოწმებით დადგინდა დეკლარირებულისაგან განსხვავებული (მეტი) შემოსავლები. შესაბამისად, შემოწმებით დადგენილი ნაღდი ფულის ნაშთი პერიოდის ბოლოს განხილულ იქნა პასუხისმგებელ პირზე, დირექტორზე გაცემულ ხელფასად.\nმომჩივანი ზოგადად საუბრობს და არ წარმოადგენს დასახელებული არგუმენტების დოკუმენტურად დადასტურებულ მტკიცებულებებს, რაც შემოწმებისას დადგენილი გარემოებების შეცვლის და ამ ნაწილში შემოწმების აქტით დარიცხული თანხების შემცირების საფუძველი გახდებოდა. ზემოაღნიშნულიდან გამომდინარე, საბჭოს მიაჩნია, რომ სალაროს ნაშთის საწარმოს დირექტორზე გაცემულ ხელფასად ჩათვლა და გადახდის წყაროსთან საშემოსავლო გადასახადით დაბეგვრა მართებულია და საჩივარი ამ ნაწილში არ უნდა დაკმაყოფილდეს.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nდაბეგვრას დაქვემდებარებული განაცემი\nდოკუმენტურად დაუდასტურებელი ხარჯები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n26\n\nდოკუმენტის დათვალიერება\n\ninfohub@rs.ge",
    "title": "Document 3b46cbb1-4704-46f3-b2e7-b4a974c7d66d"
  }
}