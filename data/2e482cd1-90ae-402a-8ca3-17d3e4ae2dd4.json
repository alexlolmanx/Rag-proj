{
  "id": "2e482cd1-90ae-402a-8ca3-17d3e4ae2dd4",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №80624/1/2023\n13 ივნისი 2023\nდოკუმენტის #:\n80624/1/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n19 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nდამრიცხველი ორგანო:\nსაბაჟო დეპარტამენტი\nჩამოტვირთვა\nგაზიარება\n№ 80624/1/2023\n19.05.202\n\n\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს„----------“ (ს/ნ ----------)\nმოპასუხე: : საბაჟო დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 19.05.2023 წელს განიხილა და მიიღო გადაწყვეტილება შპს „-----------“-ის 27.04.2023 წელს რეგისტრირებულ საჩივარზე (რეგისტრაციის №80624/1/2023).\n\n\nდავის საგანი \nსაბაჟო დეკლარაციასა და მის თანმხლებ დოკუმენტში არასწორი მონაცემის არსებობისას იმპორტის გადასახდელის ოდენობის შემცირება.\n\n\nგასაჩივრებული გადაწყვეტილება:\n1.საბაჟო დეპარტამენტის 2022 წლის 21 დეკემბრის №EL195049 საბაჟო სამართალდარღვევის ოქმი;\n2. შემოსავლების სამსახურის 2023 წლის 24 მარტის №5862 ბრძანება.\n\n\nფაქტების აღწერა\nსაბაჟო დეკლარაციასა და მის თანმხლებ დოკუმენტში არასწორი მონაცემის არსებობისას იმპორტის გადასახდელის ოდენობის შემცირებისთვის, 2022 წლის 21 დეკემბრის №EL195049 საბაჟო სამართალდარღვევის ოქმით, მომჩივანს დაეკისრა პასუხისმგებლობა საქართველოს საბაჟო კოდექსის 167-ე მუხლის პირველი ნაწილით გათვალისწინებული საბაჟო სამართალდარღვევისათვის და სანქციის სახით შეეფარდა ჯარიმა საბაჟო დეკლარაციაში შემცირებული იმპორტის გადასახდელის თანხის 100 პროცენტის ოდენობით.\nაღნიშნული საბაჟო სამართალდარღვევის ოქმი გასაჩივრდა შემოსავლების სამსახურში.\nშემოსავლების სამსახურის 24.03.2023 წლის №5862 ბრძანებით საჩივარი დაკმაყოფილდა ნაწილობრივ. მომჩივანი საბაჟო კოდექსის 163-ე მუხლის მე-11 ნაწილის საფუძველზე გათავისუფლდა სადავო საბაჟო სამართალდარღვევის ოქმით დაკისრებული ჯარიმის იმ ნაწილისგან, რა ნაწილზეც რეტროსპექტიულად გაცემული საქონლის პრეფერენციული წარმოშობის სერტიფიკატის საფუძველზეც №----------- 07/12/2022 საბაჟო დეკლარაციით დეკლარირებული საქონლის იმპორტი გათავისუფლდა იმპორტის გადასახადისგან, დანარჩენ ნაწილში საჩივარი არ დაკმაყოფილდა.\nშემოსავლების სამსახურის 24.03.2023 წლის №5862 ბრძანება გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო:\nსაგადასახადო კოდექსის 305-ე მუხლის პირველი ნაწილის თანახმად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გადაწყვეტილება მისი ჩაბარებიდან 20 დღის ვადაში გაასაჩივროს დავების განხილვის საბჭოში.\nსაგადასახადო კოდექსის 44-ე მუხლის მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე. საგადასახადო კოდექსის 301-ე მუხლის „ე“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა. საგადასახადო კოდექსის 299-ე მუხლის მე-10 ნაწილის თანახმად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nშემოსავლების სამსახურის 4.05.2023 წლის №-------- წერილის მიხედვით დგინდება, რომ მომჩივანი შემოსავლების სამსახურის 2023 წლის 24 მარტის №5862 ბრძანებას გადასახადის გადამხდელის ავტორიზებული მომხმარებლის გვერდზე გაეცნო ამავე დღეს. საჩივრის წარდგენის ბოლო ვადა იყო 2023 წლის 13 აპრილი. საჩივარი, დავების განხილვის საბჭოში წარმოდგენილია ელექტრონულად 2023 წლის 27 აპრილს გასაჩივრების 20 დღიანი ვადის ამოწურვის შემდეგ.\nმომჩივანს არ წარმოუდგენია რაიმე არგუმენტაცია/დოკუმენტი, საჩივრის წარდგენის კანონმდებლობით დადგენილი ვადის საპატიო მიზეზით გაშვებასთან დაკავშირებით. ზემოაღნიშნულის გათვალისწინებით, ვინაიდან გასულია შემოსავლების სამსახურის 2023 წლის 24 მარტის №5862 ბრძანების გასაჩივრების კანონმდებლობით დადგენილი ვადა და ამასთან, არ იკვეთება სადავო აქტის გასაჩივრებისათვის დადგენილი ვადის აღდგენის საფუძველი, საბჭოს მიაჩნია, რომ სახეზეა საჩივრის განუხილველად დატოვების, საგადასახადო კოდექსის 301-ე მუხლის „ე“ ქვეპუნქტით გათვალისწინებული საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა: \n\n\n1. საჩივარი დარჩეს განუხილველი;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგანუხილველობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n11\n\nდოკუმენტის დათვალიერება\n\ninfohub@rs.ge",
    "title": "Document 2e482cd1-90ae-402a-8ca3-17d3e4ae2dd4"
  }
}