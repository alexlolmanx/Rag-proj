{
  "id": "362a37ec-c1db-43ed-87ae-3b2b9067de08",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №20732/2/2023\n29 იანვარი 2024\nდოკუმენტის #:\n20732/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n25 იანვარი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაბაჟო სამართალდარღვევა. პასუხისმგებლობის ზოგადი პრინციპები\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№20732/2/2023\n25 იანვარი 2024\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „-------“ (ს/ნ -------) \nმოპასუხე: საბაჟო დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 13.12.2023 წელს განიხილა და მიიღო გადაწყვეტილება შპს „-------“-ის 1.09.2023 წელს რეგისტრირებულ საჩივარზე (რეგისტრაციის №20732/2/2023).\n\n\nდავის საგანი: \nდაკისრებული სანქციისგან გათავისუფლება. \n\n\nგასაჩივრებული გადაწყვეტილება: \n1. საბაჟო დეპარტამენტის 28.07.2023 წლის №EL218125 საბაჟო სამართალდარღვევის ოქმი; \n2. შემოსავლების სამსახურის 25.08.2023 წლის №21039 ბრძანება. დარიცხული თანხა: ჯარიმა - 6 000 ლარი. \n\n\nფაქტების აღწერა/დარიცხვის საფუძვლები \nსაბაჟო საწყობის საქმიანობის ნებართვის მფლობელმა – შპს „-------“-მა 1.07.2023 წლის მდგომარეობით არსებული ნაშთების შესახებ ინფორმაცია საბაჟო ორგანოს წარუდგინა 28.07.2023 წელს (შემოსული დოკუმენტის რეგ. №-------), რითაც დაარღვია საბაჟო საწყობის საქმიანობისთვის საქართველოს კანონმდებლობით დადგენილი სანებართვო პირობა, ამასთან, ვინაიდან იგივე ქმედება მის მიერ ჩადენილია წინა 12 თვის განმავლობაში (საბაჟო სამართალდარღვევის ოქმები №EL199171 3.02.2023წ.; №EL182784 9.09.2022წ.), საბაჟო დეპარტამენტის 28.07.2023 წლის №EL218125 საბაჟო სამართალდარღვევის ოქმით, მომჩივანს დაეკისრა საბაჟო კოდექსის 176-ე მუხლის მე-2 ნაწილით გათვალისწინებული სანქცია - ჯარიმა 6 000 ლარის ოდენობით.\nაღნიშნული ოქმი 9.08.2023 წელს გასაჩივრდა შემოსავლების სამსახურში, რომლის 25.08.2023 წლის №21039 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი \nდადგენილია, რომ მომჩივნის მიერ დარღვეულია „საბაჟო საწყობისა და თავისუფალი ვაჭრობის პუნქტის საქმიანობის ნებართვების გაცემის წესებისა და პირობების შესახებ ინსტრუქციის დამტკიცების თაობაზე“ საქართველოს მთავრობის 2019 წლის 16 სექტემბრის №455 დადგენილებით მე-8 მუხლის „ფ“ ქვეპუნქტით განსაზღვრული სანებართვო პირობა, რაც წარმოადგენს პირის მართლსაწინააღმდეგო ქმედებას (მოქმედება ან უმოქმედობა), რომლის ჩადენისთვისაც საქართველოს საბაჟო კოდექსით გათვალისწინებულია პასუხისმგებლობა. ამდენად, სადავო აქტით მომჩივნისთვის საგადასახადო კოდექსის 176-ე მუხლის შესაბამისად დაკისრებული პასუხისმგებლობა მართლზომიერია.\nმომჩივნის მოთხოვნაზე, საბაჟო კოდექსის 163-ე მუხლის მე-11 ნაწილის გათვალისწინებით დაკისრებული სანქციისგან გათავისუფლებასთან მიმართებით, შემოსავლების სამსახური მიუთითებს, რომ კანონმდებლის მიზანია, საბაჟო პასუხისმგებლობისგან გაათავისუფლოს პირი, რომელიც სამართლებრივი შეცდომის არეალში მოქმედებდა, რადგან სამართლებრივი შეცდომის დროს პირი არასწორად აფასებს ჩადენილი ქმედების სამართლებრივ არსს და ამ ქმედებით გამოწვეულ სამართლებრივ შედეგს. მომჩივნის მიერ მითითებული ფაქტობრივი გარემოებით, არ დადასტურდება, რომ პირი მოქმედებდა სამართლებრივი შეცდომის არეალში და შესაბამისად, შემოსავლების სამსახურს მიზანშეწონილად არ მიაჩნია საქართველოს საბაჟო კოდექსის 163-ე მუხლის მე-11 ნაწილის გამოყენება.\nსამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურს მიაჩნია, რომ სადავო ადმინისტრაციული აქტი და დაკისრებული ჯარიმა შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრის დაკმაყოფილების საფუძველი.\n\n\nმომჩივნის არგუმენტაცია \nაღნიშნული სამართალდარღვევის პატიების თხოვნით კომპანიამ მიმართა შემოსავლების სამსახურს, რომელმაც 25.08.2023 წელს №21039 ბრძანებით არ დააკმაყოფილა აღნიშნული თხოვნა, რადგან სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტი და დაკისრებული ჯარიმა შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრის დაკმაყოფილების საფუძველი.\nმიუხედავად ამისა, ითხოვს ეპატიოს აღნიშნული საბაჟო სამართალდარღვევა, რამდენადაც ეს კომპანიისთვის აღნიშნული ტიპის მეორე სამართალდარღვევაა, რომელსაც განსაკუთრებული სიფრთხილით ეკიდებოდნენ, თუმცა, სამწუხაროდ, კომპანიას ხელთ არსებული ინფორმაციით, 2023 წლის პირველ ივლისს ან არასრული და არაჯეროვანი ინფორმაცია უნდა წარედგინა, რადგან ამ დროისთვის გადამოწმებულ და დაზუსტებულ ინფორმაციას არ ფლობდა ან წარედგინა დაგვიანებით, სრული ინფორმაცია. შესაბამისად, პასუხისმგებლობის მაღალი ხარისხის გამო, ჯეროვანი ინფორმაციის წარდგენის მიზნით, 1.07.2023 წლის მდგომარეობით არსებული საქონლის ნაშთების შესახებ ინფორმაცია საბაჟო ორგანოს წარუდგინა დაგვიანებით.\nითხოვს საბაჟო კოდექსის 163-ე მუხლის მე-11 ნაწილით გათავისუფლდეს დაკისრებული ჯარიმისგან.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაბაჟო კოდექსის 163-ე მუხლის მე-11 ნაწილის მიხედვით, დავის განმხილველ ორგანოს უფლება აქვს, პირი გაათავისუფლოს ამ კოდექსით გათვალისწინებული საბაჟო სანქციისგან, თუ შესაბამისი საბაჟო სამართალდარღვევა ჩადენილია შეცდომით/არცოდნით.\nმომჩივანი განმარტავს, რომ კომპანიას ხელთ არსებული ინფორმაციით, 2023 წლის პირველ ივლისს ან არასრული და არაჯეროვანი ინფორმაცია უნდა წარედგინა, რადგან ამ დროისთვის გადამოწმებულ და დაზუსტებულ ინფორმაციას არ ფლობდა ან წარედგინა დაგვიანებით, სრული ინფორმაცია. შესაბამისად, პასუხისმგებლობის მაღალი ხარისხის გამო, ჯეროვანი ინფორმაციის წარდგენის მიზნით, 1.07.2023 წლის მდგომარეობით არსებული საქონლის ნაშთების შესახებ ინფორმაცია საბაჟო ორგანოს წარუდგინა დაგვიანებით. ითხოვს საბაჟო კოდექსის 163-ე მუხლის მე-11 ნაწილით გათავისუფლდეს დაკისრებული ჯარიმისგან.\nსაბჟო დეპარტამენტის მიერ, საჩივარში მითითებულ გარემოებებზე წარმოდგენილი 6.09.2023 წლის №89268-21-10 წერილით, ირკვევა რომ მომჩივანი იმავე სანებართვო პირობის დარღვევაზე დაჯარიმებულია ასევე: 3.02.2023 წელს (საბაჟო სამართალდარღვევის ოქმი №EL199171); 9.09.2022 წელს (საბაჟო სამართალდარღვევის ოქმი №EL182784); 6.05.2022 წელს (საბაჟო სამართალდარღვევის ოქმი №EL162848); 20.08.2021 წელს (საბაჟო სამართალდარღვევის ოქმი №EL142853) და 23.02.2021 წელს (საბაჟო სამართალდარღვევის ოქმი №EL127693).\nსაბჭოს მიაჩნია, რომ განსახილველ შემთხვევაში ფაქტობრივი და სამართლებრივი გარემოებები არ იძლევა იმ ვარაუდის საფუძველს, რომ გადასახადის გადამხდელის მხრიდან სამართალდარღვევის ჩადენა გამოწვეულია მისი შეცდომით/არცოდნით.\nაღნიშნულიდან გამომდინარე, არ არსებობს დაკისრებული სანქციისგან საბაჟო კოდექსის 163-ე მუხლის მე-11 ნაწილით მომჩივნის გათავისუფლების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n26\n\nდოკუმენტის დათვალიერება\n\ninfohub@rs.ge",
    "title": "Document 362a37ec-c1db-43ed-87ae-3b2b9067de08"
  }
}