{
  "id": "62f715fa-47ea-4a4e-9043-bc60bdf934d8",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 17690-4\n22 დეკემბერი 2022\nდოკუმენტის #:\n17690-4\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n10 ივლისი 2018\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nშემოსავლებისა და ხარჯების აღრიცხვა დარიცხვის მეთოდით, დარიცხვის მეთოდით შემოსავლების მიღების მომენტი, დღგ-ით დასაბეგრი ოპერაციები, თავი XXIII​1 დაბეგვრის დრო, დაბეგვრის დრო საქონლის მიწოდებისას/მომსახურების გაწევისას, დაბეგვრის დრო იმპორტისას, თავი XXIII​2 დასაბეგრი თანხა, დასაბეგრი თანხა საქონლის მიწოდებისას/მომსახურების გაწევისას, დასაბეგრი თანხა საბაჟო პროცედურების დროს\nჩამოტვირთვა\nგაზიარება\nN 17690\n10/07/2018\n\n\n\n\n\n\nშპს „-----\n(მის: ------ )\nსადავო საკითხთან დაკავშირებით\nსაჩივრის არ დაკმაყოფილების თაობაზე\n\n\n\n\nშემოსავლების სამსახურის დავების განხილვის საბჭომ 2018 წლის 29 ივნისს გამართულ სხდომაზე (ოქმი N 57) განიხილა შპს ----- საჩივარი, რომლითაც გადამხდელი ითხოვს შემოსავლების სამსახურის 2017 წლის 4 დეკემბრის № 083-39 „საგადასახადო მოთხოვნის“ ბათილად ცნობას.\n\n\nგადამხდელი არ ეთანხმება დანადგარის სარეალიზაციო თანხით 368894 ლარის ოდენობით (დღგ-ის გარეშე, დაფიქსირებული ხელშეკრულებაში და მიღება ჩაბარების აქტში) დღგ-ით 18%-იანი განაკვეთით დასაბეგრი ბრუნვების გაზრდას. გადამხდელს მიაჩნია, რომ არ უნდა განხორციელდეს დღგ-ით დასაბეგრი ბრუნვების გაზრდა და მოითხოვს აღნიშნულ ნაწილში ძირითადი გადასახადისა და სანქციების გაუქმებას.\n\n\nშემოსავლების სამსახურის დავების განხილვის საბჭომ განიხილა გადასახადის გადამხდელის საჩივარი და მიიჩნია, რომ სადავო საკითხთან დაკავშირებით არ არსებობს მისი დაკმაყოფილების საფუძვლები შემდეგ გარემოებათა გამო:\nსაქმეში არსებული მასალებით ირკვევა, რომ შემოსავლების სამსახურის აუდიტის დეპარტამენტის 2016 წლის 21 აპრილის N მ-11104 ბრძანების საფუძველზე ჩატარდა შპს ----- გასვლითი საგადასახადო შემოწმება, რაზეც 2017 წლის 27 ნოემბერს შედგენილ იქნა საგადასახადო შემოწმების აქტი. შემოწმების შედეგებზე გადამხდელს წარედგინა 2017 წლის 4 დეკემბრის N 083-39 ,,საგადასახადო მოთხოვნა“, რომლითაც გადამხდელს ბიუჯეტში დამატებით გადასახდელად დაერიცხა სულ 306209 ლარი, მათ შორის ძირითადი გადასახადი 163728 ლარი, ჯარიმა 88470 ლარი და საურავი 54011 ლარი.\n\n\nსადავო საკითხთან დაკავშირებით შემოწმების აქტში აღნიშნულია შემდეგი:\nსაზოგადოებას 2016 წლის საანგარიშო პერიოდში შიდა გადაზიდვის ზედნადებით ----- ში გადატანილი აქვს ქვის სამტვრევი დანადგარი, რომელიც დღემდე არ დაბრუნებულა საზოგადოების ტერიტორიაზე, შემოწმებით დგინდება, რომ ნასყიდობის ხელშეკრულების და მიღება ჩაბარების აქტის საფუძველზე საზოგადოებამ აღნიშნული დანადგარი 435295 ლარად (დღგ-ის ჩათვლით) მიყიდა შპს ---- ს, თუმცა შპს ----- ს მიერ არ ხდება დანადგარის თანხის ანაზღაურება და შპს ---- ითხოვს დანადგარის უკან დაბრუნებას. (მიმდინარეობს დავა სასამართლოში). შემოწმებით დანადგარის სარეალიზაციო თანხით 368894 ლარის ოდენობით (დღგ-ის გარეშე, დაფიქსირებული ხელშეკრულებაში და მიღება ჩაბარების აქტში), სსკ-ის 161-ე მუხლის შესაბამისად გაიზარდა დღგ-ით დასაბეგრი ბრუნვები.\n\n\nაღნიშნულ საკითხთან დაკავშირებით დავების განხილვის საბჭო ყურადღებას ამახვილებს სსკ-ის 136-ე მუხლზე რომლის მიხედვითაც გადასახადის გადამხდელი ვალდებულია სწორად და დროულად აღრიცხოს შემოსავლები და ხარჯები დოკუმენტურად დადასტურებულ მონაცემთა საფუძველზე, ამ თავით გათვალისწინებული მეთოდების გამოყენებით და მიაკუთვნოს იმ საანგარიშო პერიოდს, რომელშიც მოხდა მათი მიღება და გაწევა. გადასახადის გადამხდელი შემოსავლებისა და ხარჯების აღსარიცხავად იყენებს საკასო ან დარიცხვის მეთოდს. გადასახადის გადამხდელი ვალდებულია სრულად აღრიცხოს თავის საქმიანობასთან დაკავშირებული ყველა ოპერაცია, რათა გარანტირებული იყოს კონტროლი მათ დაწყებაზე, მიმდინარეობასა და დასრულებაზე. დამატებული ღირებულების გადასახადის გადამხდელად რეგისტრირებული პირი ვალდებულია გამოიყენოს აღრიცხვის დარიცხვის მეთოდი.\nსსკ-ის 140-ე მუხლის თანახმად დარიცხვის მეთოდის გამოყენებისას გადასახადის გადამხდელმა შემოსავლები და ხარჯები უნდა აღრიცხოს შესაბამისად შემოსავლების მიღების უფლების მოპოვებისა და ხარჯების აღიარების მომენტის მიხედვით, შემოსავლების ფაქტობრივად მიღებისა და ხარჯების ფაქტობრივად გაწევის მომენტის მიუხედავად\nხოლო სსკ-ის 141-ე მუხლის მიხედვით გადასახადის გადამხდელის შემოსავლების მიღების უფლება მოპოვებულად ითვლება, თუ: შესაბამისი თანხა ექვემდებარება გადასახადის გადამხდელისათვის გადახდას.\nზემოთ აღნიშნული ნორმების, შემოსავლების სამსახურის დავების განხილვის საბჭოს სხდომაზე გამოთქმული მოსაზრებებისა და არსებული ფაქტობრივი გარემოებების გათვალისწინებით საბჭო მიიჩნევს, რომ სსკ-ის 161-ე მუხლის შესაბამისად დღგ-ით 18%-იანი განაკვეთით დასაბეგრი ბრუნვების გაზრდა შეესაბამება მოქმედ საგადასახადო კანონმდებლობასთან და არ არსებობს ამ ნაწილში საჩივრის დაკმაყოფილების სამართლებრივი და ფაქტობრივი საფუძვლები.\n \nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. შპს ----- საჩივარი სადავო საკითხთან დაკავშირებით არ დაკმაყოფილდეს.\n2.  გადაწყვეტილება  შეიძლება  გასაჩივრდეს  საქართველოს  ფინანსთა  სამინისტროსთან  არსებულ დავების განხილვის საბჭოში (მის: ქ. თბილისი, გორგასლის ქ. №16) ან სასამართლოში (მის: ქ. ქუთაისი, კუპრაძის ქ., N11) საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nსაქონლის მიწოდება/მომსახურების გაწევა\nუკუკავშირი\nდაკავშირებული დოკუმენტები\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n225\n\nდოკუმენტის დათვალიერება\n\ninfohub@rs.ge",
    "title": "Document 62f715fa-47ea-4a4e-9043-bc60bdf934d8"
  }
}