{
  "id": "4f42f1d3-4c3c-4bb8-b946-2b8a3a238152",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 9792\n04 მაისი 2023\nდოკუმენტის #:\n9792\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n04 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაქონლის ან/და სატრანსპორტო საშუალების უკანონო განკარგვა, დაკარგვა ან განადგურება, გარდამავალი დებულებები\nჩამოტვირთვა\nგაზიარება\nბრძანება N 9792\n04.05.2023\n\n\n\n\nსს „--------ს“ (ს/ნ ------) \n(მის.:--------------------) \n2023 წლის 30 მარტის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 21 აპრილის სხდომაზე (ოქმი №43) განიხილა სს „------------“ (ს/ნ ---------) №80010/1/2023 საჩივარი, რომელიც ეხება შემოსავლების სამსახურის 2023 წლის 6 მარტის №4258 ბრძანებას სს „------------“- სათვის (ს/ნ ------------) „ოქროს სიის“ მონაწილის სტატუსის გაუქმების შესახებ“.\n\n\n\n\nმომჩივნის არგუმენტაცია: \nსაჩივრის ავტორი არ ეთანხმება სადავო აქტს და განმარტავს, რომ კომპანია არის კეთილსინდისიერი გადამხდელი, ხოლო საბაჟო სამართალდარღვევის ოქმით დაფიქსირებული სამართალდარღვევა გამოწვეულია შეცდომით და არამიზანმიმართული ქმედებით. აღნიშნულზე მითითებით ითხოვს სადავო ბრძანების გაუქმებას.\n\n\nფაქტობრივი გარემოებები: \nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ საბაჟო დეპარტამენტში, „საქართველოს საბაჟო ტერიტორიაზე საქონლის გადაადგილებისა და გაფორმების შესახებ ინსტრუქციების დამტკიცების შესახებ“ საქართველოს ფინანსთა მინისტრის 2019 წლის 29 აგვისტოს №257 ბრძანებით დამტკიცებული „საქართველოს საბაჟო კანონმდებლობით განსაზღვრული უფლებების და მოვალეობების შესახებ“ ინსტრუქციის (დანართი №1) 29-ე მუხლის პირველი პუნქტის შესაბამისად განხორციელდა სს „-----------\" (ს/ნ ------------) მიერ, ამავე ინსტრუქციის 27-ე მუხლით განსაზღვრული პირობების დაკმაყოფილების მდგომარეობის შემოწმება. \nშემოწმების შედეგად დადგინდა, რომ სს „---------\"-ას უფიქსირდება საქართველოს საბაჟო კოდექსის 172-ე მუხლის პირველი ნაწილის შესაბამისად, 2022 წლის 25 ივლისს შედგენილი №EL176156 საბაჟო სამართალდარღვევის ოქმი, რომელიც ზემოხსენებული კომპანიის მიერ გასაჩივრებულ იქნა შემოსავლების სამსახურის დავების განხილვის საბჭოში 2022 წლის 10 აგვისტოს. შემოსავლების სამსახურის მიერ, 2022 წლის 13 სექტემბერს გამოცემულ იქნა №23579 ბრძანება საჩივრის არ დაკმაყოფილების თაობაზე. აღნიშნული ბრძანება სს „-----------\" მიერ, 2022 წლის 10 ოქტომბერს გასაჩივრებულ იქნა საქართველოს ფინანსთა სამინისტროსთან არსებულ დავების განხილვის საბჭოში. 2022 წლის 17 ნოემბერს საქართველოს ფინანსთა სამინისტროსთან არსებულ დავების განხილვის საბჭომ №17982/2/2022 გადაწყვეტილების საფუძველზე საჩივარი დატოვა განუხილველად, ვინაიდან გასული იყო შემოსავლების სამსახურის 2022 წლის 13 სექტემბრის №23579 ბრძანების გასაჩივრების კანონმდებლობით დადგენილი ვადა.\nშემოსავლების სამსახურის 2023 წლის 6 მარტის №4285 ბრძანებით ძალადაკარგულად გამოცხადდა სს „---------\" (ს/ნ --------) „ოქროს სიის“ მონაწილის სტატუსის მინიჭების შესახებ შემოსავლების სამსახურის 2011 წლის 23 დეკემბრის №12070 ბრძანება. \n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საბაჟო კოდექსის 213-ე მუხლის მე-7 ნაწილის მიხედვით, ოქროს სიაში შეყვანით პირს 2026 წლის 1 იანვრამდე ენიჭება უფლება, კუთვნილი საქონლის საქართველოს საბაჟო ტერიტორიაზე შემოტანისას ან/და საქართველოს საბაჟო ტერიტორიიდან გატანისას ისარგებლოს გამარტივებული საბაჟო ფორმალობებით.\n„საქართველოს საბაჟო ტერიტორიაზე საქონლის გადაადგილებისა და გაფორმების შესახებ ინსტრუქციების დამტკიცების თაობაზე“ საქართველოს ფინანსთა მინისტრის 2019 წლის 29 აგვისტოს №257 ბრძანებით დამტკიცებული „საქართველოს საბაჟო კანონმდებლობით განსაზღვრული უფლებების და მოვალეობების შესახებ“ ინსტრუქციის (დანართი №1) 26-ე მუხლის პირველი პუნქტის შესაბამისად, „ოქროს სიაში“ შეყვანილ პირს ენიჭება უფლება, კუთვნილი საქონლის საქართველოს საბაჟო ტერიტორიაზე შემოტანისას ან/და გატანისას ისარგებლოს გამარტივებული საბაჟო ფორმალობებით. აღნიშნული სტატუსის მიღება პირს არ უკრძალავს საბაჟო კანონმდებლობით დადგენილი, ამ თავისაგან განსხვავებული წესით განახორციელოს საბაჟო ფორმალობები.\nაღნიშნული ინსტრუქციით დადგენილია, როგორც „ოქროს სიის” მონაწილის სტატუსის მინიჭების პირობები და „ოქროს სიის” მონაწილის სტატუსის მინიჭების წესები, ისე „ოქროს სიის“ მონაწილის სტატუსის გაუქმების საფუძვლები და წესი.\nმითითებული ინსტრუქციის 29-ე მუხლის პირველი პუნქტის მიხედვით, „ოქროს სიის” მონაწილის სტატუსის მინიჭების პირობების (საგადასახადო დავალიანების გარდა) დაკმაყოფილების მდგომარეობას შემოსავლების სამსახური ამოწმებს „ოქროს სიის“ მონაწილის სტატუსის მინიჭების თარიღიდან ყოველი 6 თვის შემდეგ, საგადასახადო დავალიანების არსებობას – სტატუსის მინიჭების თარიღიდან ყოველი 3 თვის შემდეგ, ხოლო ამ ინსტრუქციის 28-ე მუხლის მე-2 პუნქტით განსაზღვრული პირობების დაკმაყოფილების მდგომარეობას − სტატუსის მინიჭების თარიღიდან 6 თვის შემდეგ და 1 წლის (12 თვის) შემდეგ.\nამავე მუხლის მეორე პუნქტის „ე“ ქვეპუნქტის თანახმად, „ოქროს სიის“ მონაწილის სტატუსის გაუქმების საფუძველს წარმოადგენს საქართველოს საბაჟო კოდექსის 172-ე მუხლით, 2019 წლის 1 სექტემბრამდე მოქმედი საქართველოს საგადასახადო კოდექსის 289-ე მუხლის მე-19 ან 191 ნაწილით გათვალისწინებული პასუხისმგებლობის დაკისრების თაობაზე ძალაში შესული გადაწყვეტილების (რომელიც კანონმდებლობით დადგენილ ვადაში არ გასაჩივრებულა საქართველოს ფინანსთა სამინისტროს სისტემაში ან გასაჩივრდა, მაგრამ არ დაკმაყოფილდა) არსებობა.\nდადგენილია, რომ სს „-----------\" უფიქსირდება საქართველოს საბაჟო კოდექსის 172-ე მუხლის პირველი ნაწილის შესაბამისად ძალაში შესული 2022 წლის 25 ივლისს შედგენილი №EL176156 საბაჟო სამართალდარღვევის ოქმი, რაც წარმოადგენს „ოქროს სიის“ მონაწილის სტატუსის გაუქმების საფუძველს. \nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტი შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ:\n\n\n1. სს „----------“ (ს/ნ --------) საჩივარი არ დაკმაყოფილდეს; \n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n13\n\nდოკუმენტის დათვალიერება\n\ninfohub@rs.ge",
    "title": "Document 4f42f1d3-4c3c-4bb8-b946-2b8a3a238152"
  }
}