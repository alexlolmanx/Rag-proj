{
  "id": "dadb7b76-8684-4b6d-b990-168a24f9d226",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 2930\n21 თებერვალი 2023\nდოკუმენტის #:\n2930\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n17 თებერვალი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაბაჟო სამართალდარღვევა. პასუხისმგებლობის ზოგადი პრინციპები, საქონლის წარდგენის/ზოგადი დეკლარირების/საქონლის დეკლარირების ვადის ან სატრანსპორტო საშუალების გამოცხადების ვადის დარღვევა\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nბრძანება N 2930\n17.02.2023\n\n\n\"----------\" (პ/ნ ----------) \n(ფაქტ. მის: ----------; \nიურ. მის: ----------) \n2022 წლის 7 დეკემბრის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 10 თებერვლის სხდომაზე (ოქმი №12) განიხილა \"----------\"-ს (პ/ნ ----------) №222420/21-11 საჩივარი, რომელიც ეხება შემოსავლების სამსახურის 2022 წლის 4 ოქტომბრის №25305 ბრძანებით განსაზღვრულ ვადას.\n\n\nმომჩივნის არგუმენტაცია: \nსაჩივრის ავტორი განმარტავს, რომ ვერ გაიგო ბრძანების შინაარსი და განსაზღვრულ ვადაში ვერ შეასრულა მასში მითითებული პირობა. ითხოვს სატრანსპორტო საშუალებების საქართველოს საზღვრებს გარეთ გასაყვანად ვადის მიცემას, რათა დაკისრებული თანხები მოეხსნას.\n\n\nფაქტობრივი გარემოებები: \nშემოსავლების სამსახურის 2022 წლის 18 აგვისტოს №21757 ბრძანებით \"----------\"-ს (ს/ნ ----------) 2022 წლის 11 ივლისის №123667/21-11 საჩივარი დაკმაყოფილდა ნაწილობრივ:\nბრძანების სარეზოლუციო ნაწილის პირველი პუნქტით მომჩივანს მიეცა წინადადება ბრძანების ჩაბარებიდან 10 კალენდარული დღის ვადაში ავტოსატრანსპორტო საშუალებები მოაქციოს თავისუფალ მიმოქცევაში გაშვების საბაჟო პროცედურაში ან განახორციელოს რეექსპორტით ავტოსატრანსპორტო საშუალებების საქართველოს საბაჟო ტერიტორიიდან გატანა და საბაჟო დეპარტამენტს წარუდგინოს ავტოსატრანსპორტო საშუალებების თავისუფალ მიმოქცევაში გაშვების საბაჟო პროცედურის ან რეექსპორტის განხორციელების დამადასტურებელი დოკუმენტები;\nმე-2 პუნქტით დადგინდა, რომ ბრძანების სარეზოლუციო ნაწილის მე-2 პუნქტის შესრულების შემთხვევაში მომჩივანი საქართველოს საბაჟო კოდექსის 163-ე მუხლის მე-11 ნაწილის საფუძველზე, გათავისუფლდეს 2021 წლის 29 დეკემბრის №ELC11434 და №ELC11436 საბაჟო სამართალდარღვევის ოქმებით დაკისრებული ჯარიმებისგან;\nმესამე პუნქით საბაჟო დეპარტამენტს დაევალა ბრძანების სარეზოლუციო ნაწილის მე-2 და მე-3 პუნქტების შესრულების შედეგების გათვალისწინებით, განახორციელოს 2021 წლის 29 დეკემბრის №EL7777/5695 და №EL7777/5696 საგადასახადო მოთხოვნებით დარიცხული თანხისა და მომჩივნის პირადი აღრიცხვის ბარათის შესაბამისი კორექტირება;\nდანარჩენ ნაწილში საჩივარი არ დაკმაყოფილდა.\nშემოსავლების სამსახურის 2022 წლის 18 აგვისტოს №21757 ბრძანება მომჩივანს ჩაჰბარდა პირადად 2022 წლის 18 აგვისტოს.\nმომჩივანი 2022 წლის 7 და 13 სექტემბრის №162554/21-10 და №166132/21-11 განცხადებებით განმარტავდა, რომ შემოსავლების სამსახურის 2022 წლის 18 აგვისტოს №21757 ბრძანებით განსაზღვრულ ვადაში ვერ განახორციელა სატრანსპორტო საშუალებების გაიმპორტება და რეექსპორტით ქვეყნიდან გაყვანა ფინანსური სირთულეების გამო. აღნიშნულზე მითითებით, ითხოვა დამატებით ვადა, რათა განახორციელოს სატრანსპორტო საშუალებების გაიმპორტება და რეექსპორტი.\n2022 წლის 4 ოქტომბრის №25305 ბრძანებით \"----------\"-ს (ს/ნ ----------) (მის: ----------) 2022 წლის 11 ივლისის საჩივრის ნაწილობრივ დაკმაყოფილების თაობაზე შემოსავლების სამსახურის 2022 წლის 18 აგვისტოს №21757 ბრძანებაში ცვლილება იქნა შეტანილი და \"----------\"-ს (ს/ნ ----------) ავტოსატრანსპორტო საშუალებების თავისუფალ მიმოქცევაში გაშვების საბაჟო პროცედურაში დეკლარირების ან რეექსპორტით მათი საქართველოს საბაჟო ტერიტორიიდან გატანის მიზნით, ასევე საბაჟო დეპარტამენტისთვის ავტოსატრანსპორტო საშუალებების თავისუფალ მიმოქცევაში გაშვების ან რეექსპორტის განხორციელების დამადასტურებელი დოკუმენტების წარდგენის ვადა დამატებით განესაზღვრა №25305 ბრძანების ჩაბარებიდან 10 კალენდარული დღე.\nაღნიშნული ბრძანება მომჩივანს ფოსტის მეშვეობით გაეგზავნა ორჯერ და ვინაიდან მათი ჩაბარება ვერ მოხერხდა, 2022 წლის 4 ოქტომბრის №25305 ბრძანება 2022 წლის 29 დეკემბერს საჯაროდ იქნა გავრცელებული შემოსავლების სამსახურის ოფიციალურ ვებგვერდზე განთავსებით და ჩაბარებულად ჩაითვალა ბრძანების განთავსებიდან მე-20 დღეს - 2023 წლის 18 იანვარს. ვინაიდან, 2022 წლის 4 ოქტომბრის №25305 ბრძანებაში მითითებული პირობა \"----------\"-ს არ აქვს შესრულებული, მომჩივნის პირადი აღრიცხვის ბარათზე არ შემცირდა 2021 წლის 29 დეკემბრის №ELC11434 და №ELC11436 საბაჟო სამართალდარღვევის ოქმებითა და №EL7777/5695 და №EL7777/5696 საგადასახადო მოთხოვნებით დარიცხული თანხების კორექტირება.\n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს ზოგადი ადმინისტრაციული კოდექსის 94-ე მუხლის მე-2 ნაწილის მიხედვით, თუ დაინტერესებული მხარე ვალდებულია დაიცვას დადგენილი ვადა, აღნიშნული ვადის დინება დაიწყება მხოლოდ დაინტერესებული მხარისათვის შესაბამისი დოკუმენტის ან ინფორმაციის გადაცემის ან ამ ინფორმაციის ოფიციალური გამოქვეყნების დღიდან. \nამავე მუხლის მე-3 ნაწილით კი გაშვებული ვადა უნდა აღდგეს, თუ დაინტერესებულმა მხარემ კანონით ან ადმინისტრაციული ორგანოს მიერ დადგენილი ვადა გაუშვა არაბრალეულად – დაუძლეველი ძალის, ავადმყოფობის, ადმინისტრაციული ორგანოს მიზეზით ან სხვა საპატიო მიზეზით. მე-4 ნაწილის შესაბამისად, კი დაინტერესებული მხარე გაშვებული ვადის აღდგენის შესახებ წერილობითი განცხადებით მიმართავს ადმინისტრაციულ ორგანოს ამ მუხლის მე-3 ნაწილში აღნიშნული გარემოებათა აღმოფხვრიდან არა უგვიანეს 15 დღისა. განცხადებას უნდა დაერთოს შესაბამისი დოკუმენტები და მასალები, რომლებიც ადასტურებენ ვადის გაშვების საპატიო საფუძვლის არსებობას.\nამავე მუხლის მე-6 ნაწილის თანახმად, ადმინისტრაციული ორგანო უფლებამოსილია აღადგინოს დაინტერესებული მხარის მიერ საპატიო მიზეზით გაშვებული, ამავე ადმინისტრაციული ორგანოს მიერ დადგენილი ვადაც, თუ ეს არ არის აკრძალული კანონით და ზიანს არ აყენებს მესამე პირის უფლებას ან კანონიერ ინტერესს.\nდადგენილია, რომ შემოსავლების სამსახურის 2022 წლის 18 აგვისტოს №21757 და 2022 წლის 4 ოქტომბრის №25305 ბრძანებებით განსაზღვრული პირობები მომჩივნის მიერ არ შესრულებულა. ამასთან, მომჩივანი არ უთითებს ისეთ გარემოებაზე, რომლითაც დადასტურდებოდა ადმინისტრაციული ორგანოს მიერ დადგენილი ვადის არაბრალეულად – დაუძლეველი ძალის, ავადმყოფობის, ადმინისტრაციული ორგანოს მიზეზით ან სხვა საპატიო მიზეზით გაშვება.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ არ არსებობს მომჩივნის მოთხოვნის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ:\n\n\n1. \"----------\"-ს (პ/ნ ----------) საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n36\n\nდოკუმენტის დათვალიერება\n\ninfohub@rs.ge",
    "title": "Document dadb7b76-8684-4b6d-b990-168a24f9d226"
  }
}