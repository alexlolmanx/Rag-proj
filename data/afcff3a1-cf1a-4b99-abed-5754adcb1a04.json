{
  "id": "afcff3a1-cf1a-4b99-abed-5754adcb1a04",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 16534\n12 ივლისი 2024\nდოკუმენტის #:\n16534\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n12 ივლისი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nდამატებით გამოყენებული კანონმდებლობა:\n„გადასახადების ადმინისტრირების შესახებ“ საქართველოს ფინანსთა მინისტრის 2010 წლის 31 დეკემბრის N996 ბრძანებით დამტკიცებული ინსტრუქცია\nსაკანონმდებლო ნორმა:\nსაჩივრის განხილვა\nჩამოტვირთვა\nგაზიარება\nN 16534\n12 ივლისი 2024 \nბ რ ძ ა ნ ე ბ ა \n\n\n\n\nშპს „---------“ (ს/ნ---------) \n(მის.: ---------) \n2024 წლის 25 ივნისის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2024 წლის 5 ივლისის სხდომაზე (ოქმი №73) განიხილა შპს „---------“-ის (ს/ნ ---------) №90371/1/2024 საჩივარი, რომლითაც მომჩივანი არ ეთანხმება საგადასახადო მონიტორინგის დეპარტამენტის 2024 წლის 21 ივნისის ID:----------გადაწყვეტილებას და ითხოვს კვალიფიციური დღგ-ის გადამხდელის სტატუსის მინიჭებას.\n\n\nგადასახადის გადამხდელის პოზიცია:\nგადასახადის გადამხდელი წარმოდგენილ საჩივარში განმარტავს, რომ არცერთი სხვა კომპანიის სამართალმემკვიდრე არ არის (როგორც ეს წინა საჩივრის პასუხად ეცნობა). ფაქტობრივი გარემოება, რომ ერთი და იგივე მომწოდებელი თუ მყიდველი, ოპერირების ადგილი და თანამშრომლები არის ამ საქმიანობისთვის დამახასიათებელი გარემოება, აღნიშნულზე გადამხდელი მაგალითისთვის უთითებს ---------, ---------- და ------------ში მდებარე ათზე მეტ ბიზნესსუბიექტზე, რომლებიც იყენებენ ერთსა და იმავე დაქირავებულ მომსახურე პირებს და ჰყავთ ერთი და იგივე მომწოდებელიც და რეალიზატორიც.\nგადამხდელი აღნიშნავს, რომ ფინანსური ზიანი ადგება, ვინაიდან კომპანიებს ვერ უწერს ანგარიშფაქტურებს და ითხოვს კვალიფიციური დღგ-ის გადამხდელის სტატუსის მინიჭებას. \n\n\nფაქტობრივი გარემოებები:\nსაგადასახადო მონიტორინგის დეპარტამენტის ინფორმაციის თანახმად, შპს „---------“ (ს/ნ ----------) როგორც გადასახადის გადამხდელად, ასევე დღგ-ის გადამხდელად რეგისტრირებულია 2023 წლის 27 სექტემბერს, კომპანიის დირექტორი და 100%-იანი წილის მფლობელია ფ/პ --------- (პ/ნ ----------). გასს-ში არსებული ინფორმაციით საწარმოს საქმიანობის სახეს წარმოადგენს საბითუმო ვაჭრობა სამშენებლო მასალებით, კერძოდ ხე-ტყის მასალებით, რომელიც დასტურდება მიღებული და გაწერილი ზედნადებებით.\nსაკითხის შესწავლის შედეგად პირველადი სატელეფონო კომუნიკაცია განხორციელდა 2024 წლის 10 იანვარს კომპანიის დირექტორთან, რომლის ინფორმაციით საწარმოს საქმიანობის სფეროა ხე-ტყის მასალების შეძენა-რეალიზაცია. დირექტორის ინფორმაციით მიღებული მასალა დასაწყობებული ჰქონდა საკუთრებაში არსებულ ტერიტორიაზე. კერძოდ, გადამხდელის მიერ წარმოდგენილ ახსნა-განმარტებაში ეკონომიკური საქმიანობის განხორციელების ადგილად მითითებულია ქ. --------- . ამასთან, გადამხდელის მიერ არ იყო წარმოდგენილი საკუთრების დამადასტურებელი დოკუმენტი. ასევე, აღნიშნულ ობიექტზე არ იყო წარმოდგენილი იჯარის ხელშეკრულება.\nშესწავლის ფარგლებში 2024 წლის 9 თებერვალს განხორციელდა ადგილზე გასვლის პროცედურა საწარმოს გადამოწმების მიზნით. დამატებით მოძიებული ინფორმაციით, შპს „----------ის (ს/ნ ----------) მისამართზე საქმიანობს მისი მომწოდებელი კომპანია, რომელსაც გააჩნია დავალიანება ბიუჯეტის წინაშე და არის სპეც. წესზე. ანალიზის შედეგად გამოვლინდა, რომ შპს „---------“-სა (ს/ნ ----------) და მომწოდებელ კომპანიას უფიქსირდებათ გაცემული ხელფასები ერთსა და იმავე პირებზე, დაქირავებულ პირთა რეესტრში ასახული აქტიური თანამშრომლები იდენტურია (გარდა დირექტორებისა). ასევე ფიქსირდება საერთო პირი გადაზიდვის ზედნადებში, იდენტიფიცირებულია საერთო მყიდველები, საერთო მომწოდებელები და ეკონომიკური საქმიანობის განხორციელების ადგილი სასაქონლო ზედნადების მიხედვით იდენტურია.\nკვალიფიციური დღგ-ის გადამხდელის სტატუსის მინიჭების თაობაზე 2024 წლის 10 ივნისის ID:--------- განცხადების განხილვის ვადაში გადამხდელს არ წარმოუდგენია დამატებით რაიმე დოკუმენტები.\nზემოაღნიშნული ფაქტობრივი გარემოებებიდან გამომდინარე, საგადასახადო რისკების პრევენციის მიზნით, შემოსავლების სამსახურის უფროსის 2022 წლის 20 დეკემბრის N32086 ბრძანების შესაბამისად, შპს „---------“-ს (ს/ნ ---------) საგადასახადო მონიტორინგის დეპარტამენტის 2024 წლის 21 ივნისის ID:------------ გადაწყვეტილებით უარი ეთქვა კვალიფიციური დღგ-ის გადამხდელის სტატუსის მინიჭებაზე. \n\n\nშემოსავლების სამსახურმა განიხილა აღნიშნული საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\n„გადასახადების ადმინისტრირების შესახებ“ საქართველოს ფინანსთა მინისტრის 2010 წლის 31 დეკემბრის №996 ბრძანებით დამტკიცებული ინსტრუქციის 563 მუხლის პირველი პუნქტის „გ“ ქვეპუნქტის თანახმად, საგადასახადო ორგანო უფლებამოსილია დღგ-ის გადამხდელად რეგისტრირებულ პირს შეუჩეროს ამ ინსტრუქციის 51-ე და 561 მუხლებით გათვალისწინებული საგადასახადო ანგარიშ-ფაქტურებისა და საგადასახადო დოკუმენტების ელექტრონული ფორმით გამოწერის/დადასტურების უფლება, ან/და პირს უარი უთხრას აღნიშნული დოკუმენტების მატერიალური ფორმით გაცემაზე შემოსავლების სამსახურის უფროსის ბრძანების საფუძველზე და მის მიერ დამტკიცებული მეთოდოლოგიის მიხედვით. \n„ცალკეულ შემთხვევებში გადასახადის გადამხდელისათვის საგადასახადო ანგარიშ-ფაქტურის, საგადასახადო დოკუმენტის გამოწერის/დადასტურების და სასაქონლო ზედნადების გამოწერის უფლების შეზღუდვის და გადასახადის გადამხდელის მიერ გამოწერილი ელექტრონული საგადასახადო ანგარიშ-ფაქტურის გამოყენების სპეციალური წესის განსაზღვრის შესახებ“ ინსტრუქციის დამტკიცების თაობაზე შემოსავლების სამსახურის უფროსის 2022 წლის 16 თებერვლის N3751 ბრძანების პირველი მუხლის პირველი პუნქტის თანახმად, გადასახადის გადამხდელს დღგ-ის გადამხდელად რეგისტრაციიის მომენტიდან, ასევე წინამდებარე „ცალკეულ შემთხვევებში გადასახადის გადამხდელისათვის საგადასახადო ანგარიშ-ფაქტურის, საგადასახადო დოკუმენტის გამოწერის/დადასტურების და სასაქონლო ზედნადების გამოწერის უფლების შეზღუდვის და გადასახადის გადამხდელის მიერ გამოწერილი ელექტრონული საგადასახადო ანგარიშ-ფაქტურის გამოყენების სპეციალური წესის განსაზღვრის შესახებ“ ინსტრუქცით(შემდგომში - ინსტრუქცია) განსაზღვრული სხვა საფუძვლების არსებობისას ენიჭება კვალიფიციური დღგ-ის გადამხდელის ან არაკვალიფიციური დღგ-ის გადამხდელის სტატუსი.\nამავე ბრძანების მე-2 მუხლის პირველი პუნქტის „ა“ ქვეპუნქტის თანახმად, არაკვალიფიციური დღგ-ის გადამხდელის სტატუსის მინიჭების საფუძველია გადასახადის გადამხდელის დღგ-ის გადამხდელად რეგისტრაცია. ხოლო მე-3 პუნქტის თანახმად, გადასახადის გადამხდელის მიმართვის შემთხვევაში, არაკვალიფიციური დღგ-ის გადამხდელისთვის კვალიფიციური დღგ-ის გადამხდელის სტატუსის მინიჭების ან მინიჭებაზე უარის თქმის თაობაზე გადაწყვეტილებას იღებს საგადასახადო ორგანოს უფლებამოსილი პირი, შემოსავლების სამსახურის უფროსის მიერ დადგენილი წესით, გარდა ამ მუხლის პირველი პუნქტის „გ“ ქვეპუნქტით განსაზღვრული შემთხვევისა.\nზემოაღნიშნული სამართლებრივი ნორმების, ფაქტობრივი გარემოებებისა და საქმეზე არსებული მასალების შესწავლის შედეგად, შემოსავლების სამსახურმა მიიჩნია, რომ გადამხდელის საჩივარი დაუსაბუთებელია, საგადასახადო მონიტორინგის დეპარტამენტის სადავო გადაწყვეტილება შესაბამისობაშია საგადასახადო კანონმდებლობის მოთხოვნებთან და საჩივარი არ უნდა დაკმაყოფილდეს.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1.შპს „---------“-ის (ს/ნ --------) საჩივარი არ დაკმაყოფილდეს;\n2.აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან სასამართლოში (მის.: ქ. ქუთაისი, ვიქტორ კუპრაძის ქ. N11), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nსხვადასხვა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n51\n\nდოკუმენტის დათვალიერება\n\ninfohub@rs.ge",
    "title": "Document afcff3a1-cf1a-4b99-abed-5754adcb1a04"
  }
}