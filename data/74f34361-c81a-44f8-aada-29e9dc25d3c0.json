{
  "id": "74f34361-c81a-44f8-aada-29e9dc25d3c0",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 3709\n02 მარტი 2023\nდოკუმენტის #:\n3709\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n27 მარტი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nფიქსირებული გადასახადის გადამხდელი, ფიქსირებული გადასახადით დაბეგვრის ობიექტი\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nბრძანება N 3709 \n27.02.2023 \n\n\n\n\nი/მ \"-------\" (ს/ნ \"-------\")\n(ფაქტ. მის.: \"-------\")\n2023 წლის 6 თებერვლის საჩივრის\nდაკმაყოფილებაზე უარის თქმის თაობაზე \n\n\n\n\nშემოსავლების სამსახურმა განიხილა ი/მ \"-------\" (ს/ნ \"-------\") №408776 საჩივარი (რეგ. №20344/01), რომლითაც იგი არ ეთანხმება გადასახადის გადამხდელის პირადი აღრიცხვის ბარათზე ფიქსირებული გადასახადის გადამხდელის სტატუსის საფუძველზე დარიცხულ გადასახადს. აღნიშნული საჩივარი განხილული იქნა შემოსავლების სამსახურის დავების განხილვის საბჭოს 2023 წლის 17 თებერვლის სხდომაზე (ოქმი №15).\n\n\nგადასახადის გადამხდელის პოზიცია:\nგადამხდელი საჩივარში განმარტავს, რომ ფიქსირებული გადასახადის გადამხდელის სატატუსით საქმიანობდა თონეში. თონის დახურვის შემდგომ, არცოდნის გამო არ განუცხადებია შემოსავლების სამსახურში და საქმიანობის შეწყვეტის შემდგომ პერიოდზეც ერიცხებოდა ფიქსირებული გადასახადი. გადამხდელი აღნიშნავს, რომ 2020 წლის 2 თებერვალს მოხვდა კლინიკაში და 27 დღე იმყოფებოდა კომატოზურ მდგომარეობაში, რის შემდეგაც განუვითარდა ეპილეფსია და მიენიჭა ინვალიდობის სტატუსი. აღნიშნულის შემდგომ დარჩა უმუშევარი, მხოლოდ პენსიის ამარა, რომელიც მედიკამენტების შესაძენადაც კი არ ყოფნის. ყოველივე ზემოაღნიშნულიდან გამომდინარე გადამხდელი ითხოვს დარიცხული გადასახადის გაუქმებას.\n\n\nფაქტების აღწერა: \nმომსახურების დეპარტამენტის მიერ წარმოდგენილი ინფორმაციით დგინდება, რომ ი/მ \"-------\" (ს/ნ \"-------\") 2014 წლის 29 სექტემბერს მინიჭებული აქვს ფიქსირებული გადასახადის გადამხდელის სტატუსი (საქმიანობის სახე - თონეში წარმოებული/საწარმოებელი (ნახევარფაბრიკატი) საქონლის მიწოდება ან/და თონეთი გაწეული მომსახურება) და გაცემულია სერტიფიკატი #------ , ფიქსირებული გადასახადის დარიცხვა (საანგარიშო თვეზე 50 ლარი) პირადი აღრიცხვის ბარათზე განხორციელებულია 2014 წლის ოქტომბრის თვიდან.\nსაქმიანობის შეჩერებაზე განაცხადი გადამხდელს გაკეთებული აქვს 2015 წლის 24 დეკემბერს, რომელიც განაახლა 2016 წლის 17 მაისს მისამართის ცვლილებით და იმავე საქმიანობაზე გაიცა სერტიფიკატი #------ . ი/მ \"-------\"(ს/ნ \"-------\") მიერ საქმიანობა კვლავ შეჩერებული იქნა 2019 წლის 18 თებერვლიდან, შესაბამისად გადამხდელს პირადი აღრიცხვის ბარათზე 2019 წლის მარტის თვიდან აღარ ერიცხება ფიქსირებული გადასახადი. \nმომსახურების დეპარტამენტის ინფომაციით, ბარათზე ფიქსირებული გადასახადის თანხები დარიცხულია მართლზომიერად. შესაბამისად, მოცემულ შემთხვევაში დარიცხული ფიქსირებული გადასახადის შემცირებას ,,ფიქსირებული გადასახადით დასაბეგრი საქმიანობის შეწყვეტის შემთხვევაში დარიცხული ფიქსირებული გადასახადის გადაანგარიშების წესის დამტკიცების შესახებ“ შემოსავლების სამსახურის უფროსის 24.06.2022 წლის N16277 ბრძანებით დამტკიცებული წესი არ ითვალისწინებს. მეწარმეს არ აქვს შეწყვეტილი საქმიანობა და სამედიცინო დაწესებულების მიერ გაცემული ჯანმრთელობის მდგომარეობის შესახებ წარმოდგენილი #------- ცნობის (ფორმა #IV-100/ა) მიხედვით გადამხდელი სტაციონარში ჰოსპიტალიზირებული იყო 2020 წლის 3 იანვრიდან 2020 წლის 14 თებერვლამდე პერიოდში მაშინ, როდესაც საქმიანობა შეჩერებული აქვს 2019 წლის 18 თებერვლიდან და შესაბამისად აღნიშნული პერიოდიდან პირადი აღრიცხვის ბარათზე ფიქსირებული გადასახადის დარიცხვა არ მომხდარა. \nშემოსავლების სამსახურის გადასახადების ადმინისტრირების საინფორმაციო სისტემის მონაცემების მიხედვით, ი/მ \"-------\"(ს/ნ \"-------\" ) 2023 წლის 17 თებერვლის მდგომარეობით ერიცხება საგადასახადო დავალიანება: გადასახადი 999.89 ლარი, საურავი 636.65 ლარი.\n\n\nშემოსავლების სამსახურმა განიხილა აღნიშნული საჩივარი და მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 951 მუხლის მიხედვით, ფიქსირებული გადასახადის გადამხდელი შეიძლება იყოს პირი, რომელიც არ არის დამატებული ღირებულების გადასახადის გადამხდელი და ახორციელებს ფიქსირებული გადასახადით დასაბეგრ ერთ ან ერთზე მეტ საქმიანობას. საქართველოს საგადასახადო კოდექსის 956 მუხლის პირველი ნაწილის თანახმად, ფიქსირებული გადასახადის გადამხდელის სტატუსი უქმდება, თუ:\nა) პირი წყვეტს ფიქსირებული გადასახადით დასაბეგრ საქმიანობას,\nბ) პირი საგადასახადო ორგანოს მიმართავს ფიქსირებული გადასახადის გადამხდელის სტატუსის გაუქმების მოთხოვნით.\nდამხდელის სტატუსის გაუქმების მოთხოვნით. „სპეციალური დაბეგვრის რეჟიმების გამოყენების შესახებ“ საქართველოს ფინანსთა მინისტრის 2010 წლის 31 დეკემბრის №999 ბრძანებით დამტკიცებული ინსტრუქციის დანართი №4-ის მე-6 მუხლის პირველი ნაწილის შესაბამისად, ფიქსირებული გადასახადის გადამხდელი უფლებამოსილია ფიქსირებული გადასახადით დასაბეგრი საქმიანობის შეჩერების შემთხვევაში ან მე-7 მუხლის პირველი ნაწილის შესაბამისად, ფიქსირებული გადასახადის გადამხდელის სტატუსის გაუქმების შემთხვევაში განცხადებით მიმართოს საგადასახადო ორგანოს. ამავე ბრძანების დანართი №4-ის მე-4 მუხლის მე-9 ნაწილის თანახმად, დარიცხული ფიქსირებული გადასახადი, შესაბამისი საანგარიშო თვის დადგომის შემდეგ, შესაძლებელია, გადაანგარიშდეს მხოლოდ ფიქსირებული გადასახადით დასაბეგრი საქმიანობის შეწყვეტის შემთხვევაში, შემოსავლების სამსახურის უფროსის ბრძანებით დადგენილი წესით საგადასახადო ორგანოს მიერ საკითხის შესწავლის შედეგად.\nშემოსავლების სამსახური მიუთითებს, რომ სამედიცინო დაწესებულების მიერ გაცემული ჯანმრთელობის მდგომარეობის შესახებ წარმოდგენილი #A-------- ცნობის (ფორმა #IV-100/ა) მიხედვით გადამხდელი სტაციონარში ჰოსპიტალიზირებული იყო 2020 წლის 3 იანვრიდან 2020 წლის 14 თებერვლამდე პერიოდში მაშინ, როდესაც საქმიანობა შეჩერებული აქვს 2019 წლის 18 თებერვლიდან და შესაბამისად აღნიშნული პერიოდიდან პირადი აღრიცხვის ბარათზე ფიქსირებული გადასახადის დარიცხვა არ მომხდარა. \nზემოაღნიშნული სამართლებრივი ნორმებისა და ფაქტობრივი გარემოების გათვალისწინებით, შემოსავლების სამსახურმა მიიჩნია, რომ ფიქსირებული გადასახადის გადამხდელის სტატუსის საფუძველზე ი/მ \"-------\" (ს/ნ \"-------\" ) პირადი აღრიცხვის ბარათზე ფიქსირებული გადასახადის თანხები დარიცხულია მართლზომიერად და არ არსებობს საჩივრის დაკმაყოფილების სამართლებრივი საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ :\n\n\n1. ი/მ \"-------\" (ს/ნ \"-------\") საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nფიქსირებული გადასახადის გადამხდელი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n49\n\nდოკუმენტის დათვალიერება\n\ninfohub@rs.ge",
    "title": "Document 74f34361-c81a-44f8-aada-29e9dc25d3c0"
  }
}