{
  "id": "6feb58dd-ac26-4cba-9163-449bd4023276",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 26609\n09 დეკემბერი 2025\nდოკუმენტის #:\n26609\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n03 დეკემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\nN 26609\n03 დეკემბერი 2025\n\n\n\n\nბ რ ძ ა ნ ე ბ ა\n\n\n\n\nშპს „-----“ (ს/ნ -----) (მის. -----) 2025 წლის\n17 ოქტომბრის და 5 ნოემბრის საჩივრების\nდაკმაყოფილებაზე უარის თქმის თაობაზე.\n\n\nშემოსავლების სამსახურმა დავების განხილვის საბჭოს 2025 წლის 6 და 13 ნოემბრის სხდომებზე (ოქმი N 92 და N 94) განიხილა შპს „-----“ (ს/ნ -----) 17 ოქტომბრის N 98402/1/2025 და 5 ნოემბრის N 98658/1/2025 საჩივრები, შემოსავლების სამსახურის აუდიტის დეპარტამენტის 2025 წლის 17 სექტემბრის N 001-201 კორექტირებულ საგადასახადო მოთხოვნასთან დაკავშირებით.\n\n\nმომჩივნის პოზიცია საგადასახადო შემოწმების გადაანგარიშების შედეგებთან დაკავშირებით:\n. საგადასახადო შედეგების გადაანგარიშების შესახებ გამოცემულ დასკვნაში აუდიტის დეპარტამენტი აღნიშნავს, რომ წარმოდგენილი ცხრილის მიხედვით არასწორად იყო განსაზღვრული რეალიზებული საქონლის თვითღირებულება რიგი დასახელების პროდუქციაზე. მომჩივნის პოზიციით, ასეთი საქონლის რაოდენობა იყო სულ რამდენიმე და არაარსებითი ცვლილების გამოწვევა შეეძლო მთლიან ფასნამატზე.\n. აუდიტის დეპარტამენტი აღნიშნავს, რომ ცხრილში სრულად არ იყო აღრიცხული შესყიდულიიმპორტირებული საქონელი. მომჩივნის პოზიციით, გამორჩენილი იყო 2 საბაჟო დეკლარაცია, რომელიც ასევე არ ახდენს გავლენას ფასნამატის დადგენისას სრული სურათის წარმოჩენაზე.\n. მთავარი საკითხი ფასნამატის გაანგარიშებისას არის ის, რომ აუდიტის დეპარტამენტისთვის წარდგენილ ცხრილში გამოყენებული იყო მედიანის პრინციპი, რაც გულისხმობს, შემდეგს:\nდოკუმენტური ფასნამატის გაანგარიშებისას გამოყენებულია საშუალო შეწონილი ღირებულება, რომელიც დოკუმენტური ფასნამატის გაანგარიშებისას გამოყენებულია საშუალო შეწონილი ღირებულება, რომელიც დადგენილია კონკრეტული კატეგორიის შეძენილი ღირებულება გაყოფილია ამავე კატოგირიის შეძენილ რაოდენობაზე;\nიმის გათვალისწინებით რომ სხვადასხვა კატეგორიაში მინიმალური რეალიზაციის ფასის მინიმალური შეძენის ფასთან შეფარდება, ასევე მაქსიმალური რეალიზაციის ფასი შეფარდებული მაქსიმალური შეძენის ფასთან სხვადასხვა კატეგორიაში მერყეობს 40%-დან 80%-მდე.\nზემოაღნიშნული მოცემულობის გათვალისწინებით აუდიტის დეპარტამენტისთვის წარდგენილ ცხრილში ზედა ზღვარი განსაზღვრულ იქნა 200%-ის ოდენობით.\nაღნიშნულიდან გამომდინარე დოკუმენტური ფასნამატის გაანგარიშებისას მონაწილეობა მიიღო 600 000 ლარზე მეტი ღირებულების ზედნადებებმა, მაგრამ როგორც აუდიტის დეპარტამენტი თავის დასკვნაში აღნიშნავს გაშიფრული ზედნადებების მოცულობა შეადგენს 63%-ს.\nყოველივე ზემოაღნიშნულიდან გამომდინარე, გადასახადის გადამხდელი განმარტავს, რომ არ არსებობს ზემოაღნიშნული მტკიცებულებების არ გამოყენების საფუძველი და ითხოვს, აუდიტის დეპარტამენტს მიეცეს დავალება ფასნამატის გაანგარიშებისას გამოყენებულ იქნეს აუდიტის დეპარტამენტისთვის წარდგენილი მტკიცებულებები, ზემოაღნიშნულის გათვალისწინებით მოხდეს ერთობლივი შემოსავლის განსაზღვრა და დამატებული ღირებულების გადასახადისა და საშემოსავლო გადასახადის გადაანგარიშება.\n\n\nფაქტობრივი გარემოებები:\nსაქმეში არსებული მასალებით დგინდება, რომ შემოსავლების სამსახურის 2025 წლის 25 ივნისის N 13433 ბრძანებით აუდიტის დეპარტამენტის 2025 წლის 15 აპრილის N 001-53 საგადასახადო მოთხოვნასთან დაკავშირებით საჩივარი დაკმაყოფილდა ნაწილობრივ, კერძოდ, ბრძანების სარეზოლუციო ნაწილის მიხედვით:\n1. შპს „-----“ (ს/ნ -----) საჩივარი დაკმაყოფილდეს ნაწილობრივ; \n2. სადავო საკითხთან დაკავშირებით, არაპირდაპირი მეთოდის გამოყენებით განსაზღვრული ფასნამატის დაზუსტების მიზნით:\nა) გადასახადის გადამხდელს მიეცეს წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები (მათ შორის, ინფორმაცია ცხრილის სახით საქონლის სახეობების/ჯგუფების მიხედვით ფასნამატის შესახებ);\nბ) დაევალოს აუდიტის დეპარტამენტს, ამ ბრძანების სარეზოლუციო ნაწილის მე-2 პუნქტის „ა“ ქვეპუნქტით განსაზღვრულ ვადაში შესაბამისი მტკიცებულებების წარმოდგენის შემთხვევაში, გადასახადის გადამხდელის მონაწილეობით, შეისწავლოს წარდგენილი მასალები და შესწავლის შედეგების გათვალისწინებით, სათანადო საფუძვლების არსებობის შემთხვევაში, განახორციელოს შესაბამისი საგადასახადო ვალდებულებების კორექტირება (შემცირება);\n3. დაევალოს აუდიტის დეპარტამენტს შეისწავლოს 2025 წლის 15 აპრილის N 001-53 საგადასახადო მოთხოვნაში დაშვებული ტექნიკური უზუსტობის საკითხი და შესწავლის შედეგების გათვალისწინებით, უზრუნველყოს დაშვებული ტექნიკური უზუსტობის გასწორება; \n4. დანარჩენ ნაწილში საჩივარი არ დაკმაყოფილდეს;“ \nშემოსავლების სამსახურის 2025 წლის 25 ივნისის N 13433 ბრძანების აღსრულების მიზნით, აუდიტის დეპარტამენტმა გამოსცა 2025 წლის 9 სექტემბრის დასკვნა საგადასახადო შემოწმების შედეგების გადაანგარიშებაზე, რომლის მიხედვითაც, საგადასახადო შემოწმების საფუძველზე დარიცხული თანხები გადაანგარიშებას არ დაექვემდებარა. აღნიშნულზე, გადასახადის გადამხდელს წარედგინა 2025 წლის 17 სექტემბრის N 001-201 კორექტირებული საგადასახადო მოთხოვნა.\n\n\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი:\nშემოწმების მიერ გავრცელებული ფასნამატის პროცენტთან დაკავშირებით, გადასახადის გადამხდელის მიერ წარმოდგენილ იქნა ინფორმაცია ცხრილის სახით საქონლის სახეობების/ჯგუფების მიხედვით ფასნამატის შესახებ, რომლის შესწავლის შედეგად დადგინდა შემდეგი:\n. გადამხდელის მიერ წარმოდგენილი ცხრილის მიხედვით არასწორად იყო განსაზღვრული რეალიზებული საქონლის თვითღირებულება რიგი დასახელების პროდუქციაზე. გადამხდელის მიერ წარმოდგენილი მონაცემებით შესყიდული საქონლის თვითღირებულება დამატებითი ხარჯის გათვალისწინებით იყო გაზრდილი - აღემატებოდა საქონლის საინვოისო ღირებულებას (გავლენას ახდენს - ამცირებდა ფასნამატს);\n. ცხრილში სრულად არ იყო აღრიცხული შესყიდული - იმპორტირებული საქონელი;\n. არასწორად იყო დაჯგუფებული რეალიზებული საქონელი ჯგუფების მიხედვით, რაც ამცირებდა კონკრეტული ჯგუფის საქონლის სარეალიზაციო ღირებულებას და ფასნამატს;\n. გადამხდელის მიერ წარმოდგენილი ცხრილით, შესამოწმებელ პერიოდში 2022 - 2024 წლებში, ს/ზედნადებით რეალიზებულია 1 655 280 ლარის საქონელი დღგ-ის ჩათვლით. გადამხდელის მიერ წარმოდგენილი კალკულაციით ფასნამატის განსაზღვრაში მონაწილეობს დოკუმენტური რეალიზაციის 37% ღირებულებით 612 218 ლარის ოდენობით (დღგ-ის ჩათვლით). შერჩეულია დაბალი სარეალიზაციო ფასის მქონე პროდუქცია. ფასნამატის განსაზღვრაში არ ღებულობს მონაწილეობას მაღალი ფასით რეალიზებული საქონელი 1 043 062 ლარის ოდენობით (დღგ-ის ჩათვლით). რაც მთლიანი დოკუმენტური რეალიზაციის 63% პროცენტს შეადგენს. აღნიშნული გავლენას ახდენს, ამცირებს ერთეული პროდუქციის სარეალიზაციო ფასს და ფასნამატს.\nყოველივე ზემოაღნიშნულიდან გამომდინარე, შემოწმების აქტით განსაზღვრული საგადასახადო ვალდებულებების კორექტირება/შემცირება არ განხორციელდა.\n\n\nშემოსავლების სამსახურმა განიხილა წარმოდგენილი საჩივრები და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო:\n\n\nსაქართველოს საგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. აღნიშნულ საკითხს იხილავს ის ორგანო, რომლის მიერ მიღებული გადაწყვეტილების მიხედვითაც იქნა გამოცემული გასაჩივრებული გადაწყვეტილება/საგადასახადო მოთხოვნა.\nშემოსავლების სამსახური ეყრდნობა საგადასახადო შემოწმების შედეგების გადაანგარიშების თაობაზე აუდიტის დეპარტამენტის მიერ გამოცემულ დასკვნას და მოწოდებულ ინფორმაციას, კერძოდ:\n. გადამხდელის მიერ წარმოდგენილ ცხრილებში ბენზინის გენერატორი, წყლის პომპა, ბენზინის ძრავა თვითღირებულებით 87 575 ლარის ოდენობით აღრიცხულია 108 805 ლარად. შედეგად, 21 230 ლარით გაზრდილია იმპორტირებული საქონის თვითღირებულება.\n. 18 ცალი 4 413 ლარის ღირებულების ბენზინის გენერატორი, ძრავა, პომპა აღრიცხულია როგორც 7 ცალი. შედეგად, გენერატორი რომლის შემოწმებით დადგენილი თვითღირებულება არის 1 095 ლარი, გადამხდელის მიერ აღრიცხულია, როგორც 2 189 ლარის თვითღირებულების და სხვა.\n. გადამხდელის მიერ წარმოდგენილ ცხრილში არ იყო აღრიცხული 2 საბაჟო დეკლარაციით იმპორტირებული საქონელი ღირებულებით 50 574 ლარის ოდენობით. მაგალითად, 35 ლარად რეალიზებული ბენზინის ძრავის ჰაერის ფილტრი დაჯგუფებულია ჯგუფში გენერატორი, სადაც გენერატორის თვითღირებულება არის 786 ლარი ს/ზ -----; 8 ლარად რეალიზებული დიზელ გენერატორის დამქოქი თოკი დაჯგუფებულია ჯგუფში გენერატორი, სადაც გენერატორის თვითღირებულება არის 1348 ლარი ს/ზ -----. დოკუმენტური ფასნამატის გაანგარიშებაში მონაწილეობა მიიღო 612 218 ლარის ღირებულების ზედნადებმა. რაც დოკუმენტური რეალიზაციის 37% შეადგენს, ხოლო დოკუმენტური რეალიზაციის 63% მონაწილეობას არ ღებულობს. ჯგუფში გენერატორი სასაქონლო ზედნადებით რეალიზებულია 1 423 968 ლარის გენერატორი. გადამხდელს დაკავშირებული აქვს შეძენა/რეალიზაციასთან დოკუმენტური რეალიზაციის მხოლოდ 28% (504 248 ლარის). გადამხდელის ცხრილებით ფასნამატის დათვლაში მონაწილეობას არ ღებულობს მაღალი სარეალიზაციო ღირებულების გენერატორები.\nამასთან, შემოსავლების სამსახური განმარტავს, რომ გადასახადის გადამხდელის საჩივრებში გამოთქმული პრეტენზიები საფუძველს მოკლებულია. ხოლო, დავის წარმოების პროცესში არ ყოფილა წარმოდგენილი ისეთი არგუმენტები/მტკიცებულებები, რომელიც შეცვლიდა საგადასახადო შემოწმების გადაანგარიშების შედეგად განსაზღვრულ საგადასახადო ვალდებულებებს.\nსაქმეზე არსებული მტკიცებულებების, აუდიტის დეპარტამენტის მიერ შედგენილი დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრების დაკმაყოფილების საფუძველი. \n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ:\n\n\n1. შპს „-----“ (ს/ნ -----) საჩივრები არ დაკმაყოფილდეს;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. N 16) ან სასამართლოში (მის.: ქ. თბილისი, დავით აღმაშენებლის ხეივანი N 64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n8\n\nდოკუმენტის დათვალიერება\n\ninfohub@rs.ge",
    "title": "Document 6feb58dd-ac26-4cba-9163-449bd4023276"
  }
}