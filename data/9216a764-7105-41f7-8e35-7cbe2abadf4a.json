{
  "id": "9216a764-7105-41f7-8e35-7cbe2abadf4a",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21734/2/2023\n15 მარტი 2024\nდოკუმენტის #:\n21734/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n13 მარტი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაგადასახადო ორგანოსათვის ინფორმაციის წარუდგენლობა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№21734/2/2023\n13 მარტი 2024\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს --------ი (ს/ნ -------------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 23.02.2024 წელს განიხილა და მიიღო გადაწყვეტილება შპს ------ის 27.12.2023 წელს რეგისტრირებულ საჩივარზე (რეგისტრაციის №21734/2/2023). \n\n\nდავის საგანი: \nსაგადასახადო ორგანოსათვის სააღრიცხვო დოკუმენტაციის ან/და დაბეგვრასთან დაკავშირებული ინფორმაციის დადგენილ ვადაში წარუდგენლობა.\n\n\n გასაჩივრებული გადაწყვეტილება: \n1. აუდიტის დეპარტამენტის 31.10.2023 წლის №188683 საგადასახადო სამართალდარღვევის ოქმი;\n2. შემოსავლების სამსახურის 14.12.2023 წლის №31506 ბრძანება.\n\n\nდარიცხული თანხა: ჯარიმა - 1 000 ლარი. \n\n\nფაქტების აღწერა \nშემოსავლების სამსახურის აუდიტის დეპარტამენტის 2023 წლის 23 თებერვალს №21-14/15316 წერილით, საგადასახადო კოდექსის 70-ე მუხლის საფუძველზე, მომჩივანს დაევალა 5 სამუშაო დღის ვადაში აუდიტის დეპარტამენტში ეკონომიკური საქმიანობის ამსახველი კონკრეტული სახის ინფორმაცია/დოკუმენტაციის წარდგენა. \nაღნიშნულ წერილს მომჩივანი, გადასახადის გადამხდელის ავტორიზებულ გვერდზე, გაეცნო 2023 წლის 14 მარტს. საგადასახადო ორგანოს მიერ დადგენილ ვადაში მას არ წარუდგენია მოთხოვნილი დოკუმენტაცია/ინფორმაცია სრულყოფილად. \nმოთხოვნილი ინფორმაციის წარუდგენლობის გამო მომჩივანს, 24.04.2023 წლის №188374 საგადასახადო სამართალდარღვევის ოქმით, შეეფარდა საგადასახადო კოდექსის 279-ე მუხლის პირველი ნაწილით გათვალისწინებული სანქცია - ჯარიმა 400 ლარის ოდენობით. \n2023 წლის 26 აპრილის № 21-14/34436 წერილით, საგადასახადო კოდექსის 70-ე მუხლის საფუძველზე, მომჩივანს დაევალა წარედგინა საგადასახადო ვალდებულებების განსაზღვრასთან დაკავშირებული სრული სააღრიცხვო დოკუმენტაცია, ბუღალტრული აღრიცხვის ელექტრონული პროგრამის ასლი (ელექტრონული სახით) ან/და ელექტრონული ცხრილები, დებიტორ/კრედიტორული დავალიანების შესახებ ინფორმაცია/მონაცემები 2020, 2021, 2022, 2023 წლების პირველი იანვრის და შესამოწმებელი პერიოდის ბოლოს მდგომარეობით, სასაქონლო-მატერიალური ფასეულობების ნაშთების შესახებ ინფორმაცია/მონაცემები 2020, 2021, 2022, 2023 წლების პირველი იანვრის და შესამოწმებელი პერიოდის ბოლოს მდგომარეობით, სალაროში ნაღდი ფულის ნაშთის ამსახველი ინფორმაცია/მონაცემები 2020, 2021, 2022, 2023 წლების პირველი იანვრის და შესამოწმებელი პერიოდის ბოლოს მდგომარეობით, საკუთრებაში არსებულ უძრავ-მოძრავი ქონების შესახებ ინფორმაცია/დოკუმენტაცია, სესხებთან ან კაპიტალის ცვლილებებთან დაკავშირებული ინფორმაცია/დოკუმენტაცია, ყველა დოკუმენტი/ინფორმაცია, რომელიც შემოსავლების სამსახურის პორტალზე ელექტრონული სახით, არ მოიპოვება (ყველა ტიპის ხელშეკრულება, მიღება-ჩაბარების აქტები, ინვოისები, შესყიდვის აქტები, ფორმა N2-ები, და ა.შ.).\nაღნიშნული წერილი გადასახადის გადამხდელს ჩაბარდა 1.05.2023 წელს, თუმცა, დადგენილ ვადაში ინფორმაცია კვლავ არ იქნა წარდგენილი. შედეგად, მომჩივანს, 31.10.2023 წლის №188683 საგადასახადო სამართალდარღვევის ოქმით, დაეკისრა საგადასახადო კოდექსის 279-ე მუხლის მე-2 ნაწილით განსაზღვრული სანქცია - ჯარიმა 1 000 ლარის ოდენობით.\nსამართალდარღვევის ოქმი გასაჩივრდა შემოსავლების სამსახურში, რომლის 14.12.2023 წლის №31506 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 70-ე მუხლის პირველი ნაწილის „ა“ ქვეპუნქტზე, 43-ე მუხლის პირველი ნაწილის „დ“ ქვეპუნქტზე და მე-4 ნაწილზე, 269-ე მუხლის პირველ ნაწილზე, 270-ე მუხლის პირველ და მე-2 ნაწილებზე და 279-ე მუხლის პირველ და მე-2 ნაწილებზე.\nსაქმეში არსებული მასალებით დგინდება, რომ გადასახადის გადამხდელის მიერ არ იქნა წარდგენილი აუდიტის დეპარტამენტის 2023 წლის 26 აპრილის №21-14/34436 წერილით მოთხოვნილი ინფორმაცია. აღნიშნულის გათვალისწინებით, შემოსავლების სამსახურმა მიიჩნია, რომ გადასახადის გადამხდელის მიერ დარღვეულია საქართველოს საგადასახადო კოდექსით დადგენილი მოთხოვნები, საგადასახადო სამართალდარღვევის ოქმი შედგენილია გამოვლენილი სამართალდარღვევის ფაქტზე, მოქმედი კანონმდებლობის მოთხოვნათა დაცვით და არ არსებობს მისი გაუქმების და საჩივრის დაკმაყოფილების სამართლებრივი საფუძველი.\n\n\nმომჩივნის არგუმენტაცია \nყოველთვის დროულად ახდენდა რეაგირებას და აწვდიდა ადმინისტრაციულ ორგანოს შესაბამის ინფორმაციას/დოკუმენტაციას. ითხოვს, შემოსავლების სამსახურის ბრძანებისა და საგადასახადო სამართალდარღვევის ოქმით დაკისრებული ჯარიმის გაუქმებას.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 70-ე მუხლის პირველი ნაწილის „ა“ ქვეპუნქტის თანახმად, საგადასახადო ორგანოს უფლება აქვს, პირს მოსთხოვოს მისი სააღრიცხვო დოკუმენტაციის ან/და მის დაბეგვრასთან დაკავშირებული ინფორმაციის (მათ შორის, საქართველოს საერთაშორისო ხელშეკრულების საფუძველზე სხვა სახელმწიფოს კომპეტენტური (უფლებამოსილი) ორგანოს მიერ მოთხოვნილი ინფორმაციის) წარდგენა.\nსაგადასახადო კოდექსის 43-ე მუხლის პირველი ნაწილის „დ“ ქვეპუნქტის მიხედვით, გადასახადის გადამხდელი ვალდებულია საგადასახადო შემოწმების ჩატარებისას ან ამ კოდექსით გათვალისწინებულ სხვა შემთხვევებში საგადასახადო ორგანოს და მის უფლებამოსილ პირს წარუდგინოს გადასახადების გამოსაანგარიშებლად და გადასახდელად საჭირო დოკუმენტები (ცნობები).\nსაგადასახადო კოდექსის 279-ე მუხლის პირველი ნაწილის თანახმად, საგადასახადო ორგანოს მიერ ამ კოდექსით დადგენილი წესით მოთხოვნის შემთხვევაში სააღრიცხვო დოკუმენტაციის ან/და დაბეგვრასთან დაკავშირებული ინფორმაციის, აგრეთვე საგადასახადო ორგანოს მიერ მითითებულ ვადაში ქონების ნუსხის წარუდგენლობა – იწვევს პირის დაჯარიმებას 400 ლარის ოდენობით.\nსაგადასახადო კოდექსის 279-ე მუხლის მე-2 ნაწილის თანახმად, ამ მუხლის პირველი ნაწილით განსაზღვრული ქმედება, ჩადენილი განმეორებით, იწვევს პირის დაჯარიმებას ყოველ შემდგომ განმეორებაზე 1 000 ლარის ოდენობით.\nმომჩივანი, განმარტავს, რომ ყოველთვის დროულად ახდენდა რეაგირებას და აწვდიდა ადმინისტრაციულ ორგანოს შესაბამის ინფორმაციას/დოკუმენტაციას. ითხოვს, შემოსავლების სამსახურის ბრძანებისა და საგადასახადო სამართალდარღვევის ოქმით გათვალისწინებული ჯარიმის გაუქმებას.\nდადგენილია, რომ აუდიტის დეპარტამენტის 2023 წლის 26 აპრილის №21-14/34436 წერილით გადასახადის გადამხდელს, საგადასახადო კოდექსის 70-ე მუხლის საფუძველზე, დაევალა აუდიტის დეპარტამენტში წარედგინა სრული სააღრიცხვო დოკუმენტაცია. მომჩივანს აღნიშნული წერილი ჩაბარდა 2023 წლის პირველ მაისს, თუმცა, დადგენილ ვადაში ინფორმაცია სრულყოფილად არ იქნა წარდგენილი.\nზემოაღნიშნული სამართლებრივი ნორმების, ფაქტობრივი გარემოებების და მხარეთა არგუმენტაციის გათვალისწინებით, საბჭოს მიაჩნია, რომ შემოსავლების სამსახურის სადავო ბრძანება მართლზომიერია, არ არსებობს მისი გაუქმების და მომჩივნის მოთხოვნის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაგადასახადო ორგანოსათვის ინფორმაციის წარუდგენლობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n7\n\nდოკუმენტის დათვალიერება\n\ninfohub@rs.ge",
    "title": "Document 9216a764-7105-41f7-8e35-7cbe2abadf4a"
  }
}