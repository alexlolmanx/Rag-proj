{
  "id": "8ba66810-21ab-48ad-8462-1706a9d0b577",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №24853/2/2025\n15 აპრილი 2025\nდოკუმენტის #:\n24853/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n15 აპრილი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№24853/2/2025\n15 აპრილი 2025\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „--------“ (ს/ნ „--------“)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,27.03.2025 წელს განიხილა და მიიღო გადაწყვეტილება შპს ,,--------“-ის 28.02.2025 წელს რეგისტრირებულ საჩივარზე (რეგისტრაციის №24853/2/2025). \n\n\nდავის საგანი:\nშემოსავლების სამსახურის 26.02.2024 წლის №4106 ბრძანების აღსრულების შედეგები.\n\n\nგასაჩივრებული გადაწყვეტილება:\n1. აუდიტის დეპარტამენტის 12.11.2024 წლის №024-74 საგადასახადო მოთხოვნა;\n2. შემოსავლების სამსახურის 24.12.2024 წლის №27024 ბრძანება.\n\n\nდარიცხული თანხა: 214 434,96 ლარი.\nმათ შორის:\nგადასახადი - 113 235\nდღგ - 68 693\nსაშემოსავლო გადასახადი - 44 542\nჯარიმა - 56 620\nსაურავი - 44 579,96\n\n\nფაქტების აღწერა/დარიცხვის საფუძვლები \nგადასახადის გადამხდელის საქმიანობის სფეროს წარმოადგენს წვრილმანი სამეურნეო მასალების ადგილობრივ ბაზარზე შეძენა-რეალიზაცია.\nაუდიტის დეპარტამენტის 18.12.2023 წლის საგადასახადო შემოწმების აქტით შემოწმებულია მომჩივნის საქმიანობის 1.01.2020 წლიდან 1.08.2023 წლამდე საანგარიშო პერიოდი. შემოწმების აქტიდან ირკვევა, რომ სადავო დარიცხვა გამოწვეულია შემდეგი გარემოებებით:\nგადასახადის გადამხდელი არ თანამშრომლობდა საგადასახადო ორგანოსთან, არ წარუდგენია პირველადი სააღრიცხვო დოკუმენტაცია/ინფორმაცია. არ ახორციელებს საქონლის დადგენილი წესით ჩამოწერას და არ ხდება კონტროლი სასაქონლო მარაგების მოძრაობაზე. აღნიშნულ ფაქტობრივი გარემოებიდან გამომდინარე, საწარმოს საგადასახადო ვალდებულები განსაზღვრა არაპირდაპირი მეთოდის გამოყენებით. კერძოდ გადასახადის გადამხდელის საცალოდ რეალიზებული პროდუქციის თვითღირებულებაზე გავრცელებულ იქნა აუდირებული ფასნამატი, რამაც გაზარდა დასაბეგრი ბრუნვა.\nგადასახადის გადამხდელს დაერიცხა დღგ და დაეკისრა ჯარიმა საგადასახადო კოდექსის 275-ე მუხლის მიხედვით.\nფულადი სახსრების მოძრაობის ანალიზისას გათვალისწინებულ იქნა შემოწმების შედეგად განსაზღვრული შემოსავალი. აღსანიშნავია, რომ საწარმო არ არის მოქმედი და ვერ მოხერხდა კომუნიკაცია კომპანიის წარმომადგენელთან. შესაბამისად, საგადასახადო ორგანომ იხელმძღვანელა მის ხელთ არსებული ინფორმაციით. შესამოწმებელი პერიოდის დასაწყისში სალაროში ნაღდი ფულის ოდენობად, ასევე შესამოწმებელი პერიოდის საწყისი/საბოლოო დებიტორულ და კრედიტორულ დავალიანებად მიჩნეულ იქნა 0 ლარი. გათვალისწინებულ იქნა დოკუმენტურად დადასტურებული ხარჯი, შესამოწმებელ პერიოდში ბიუჯეტში გადახდილი/დაბრუნებული გადასახადები და ასევე ყველა ის ხარჯი, რომელიც დადასტურებულია შემოსავლების სამსახურის გადასახადების ადმინისტრირების საინფორმაციო სისტემაში არსებული ინფორმაციის საფუძველზე და რომელიც უკავშირდება საწარმოს ეკონომიკურ საქმიანობას. შედეგად, გამოვლენილი ფულადი ნაშთის ოდენობამ შესამოწმებელი პერიოდის ბოლოს შეადგინა 198 336 ლარი, რომელიც დაკვალიფიცირდა შესამოწმებელი პერიოდის ბოლოს საწარმოს დირექტორზე ხელფასის სახით განაცემად. საწარმოს დაერიცხა საშემოსავლო გადასახადი და დაეკისრა ჯარიმა საგადასახადო კოდექსის 275-ე მუხლით.\nშემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 21.12.2023 წლის №024-99 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 26.02.2024 წლის №4106 ბრძანებით შპს საჩივარი დაკმაყოფილდა ნაწილობრივ;\n- არაპირდაპირი მეთოდის გამოყენებით დადგენილი ფასნამატის მიხედვით განსაზღვრული საგადასახადო ვალდებულებების დაზუსტების მიზნით:\nა) გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტისთვის წარედგინა საჩივარში მითითებული არგუმენტაციის დოკუმენტურად დადასტურებული მტკიცებულებები (მათ შორის, ინფორმაცია ცხრილის სახით საქონლის სახეობების/ჯგუფების მიხედვით ფასნამატის შესახებ); \nბ) აუდიტის დეპარტამენტს დაევალა წარდგენილი მტკიცებულებების დამატებით შეესწავლა და შესწავლის შედეგების გათვალისწინებით, სათანადო საფუძვლების არსებობის შემთხვევაში, საგადასახადო ვალდებულებების კორექტირება (შემცირება);\n- აუდიტის დეპარტამენტს დაევალა ფულადი სახსრების ნაშთის ხელფასად განხილვის საფუძვლით დარიცხული თანხების კორექტირება (შემცირება);\n- დანარჩენ ნაწილში საჩივარი არ დაკმაყოფილდა.\nშემოსავლების სამსახურის 26.02.2024 წლის №4106 ბრძანების აღსრულების შედეგად, აუდიტის დეპარტამენტის 6.11.2024 წლის დასკვნის საფუძველზე შემოწმებით განსაზღვრული ვალდებულებები შემცირდა სულ 8 084 ლარით, მათ შორის, გადასახადი 5 391 ლარით და ჯარიმა 2 693 ლარით. აღნიშნულზე გადასახადის გადამხდელს წარედგინა 12.11.2024 წლის №024-74 კორექტირებული საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 24.12.2024 წლის №27024 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 304-ე მუხლის 21 ნაწილზე, ფაქტობრივ გარემოებებზე და მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nმომჩივნის არგუმენტაცია\nრეალიზაციის არაპირდაპირი მეთოდით გაანგარიშებისას აუდიტორებს შეძენილი საქონელი კატეგორიებად ქონდათ დაყოფილი აქტში არ იყო მითითებული. საქონელის კატეგორიების მიხედვით ფასნამატის და შესაბამისი რეალიზაციის გაანგარიშება ჩვენთვის მოწოდებული იქნა 15.07.2024 წელს და აქვს შემდეგი სახე: \n\n\n\n \n\n \n\n \n\nკატეგო რია\n\n\t\n\n \n\n \n\n2020 წელი\n\n\t\n\n \n\n \n\n2021 წელი\n\n\t\n\n \n\n \n\n2022 წელი\n\n\t\n\n \n\n \n\nჯამი\n\n\n\n\nთვითღირე ბულება\n\n\t\n\nრეალი ზაცია\n\n\t\n\nფასნა მატი\n\n\t\n\nთვითღირე ბულება\n\n\t\n\nრეალი ზაცია\n\n\t\n\nფასნა მატი\n\n\t\n\nთვითღირე ბულება\n\n\t\n\nრეალი ზაცია\n\n\t\n\nფასნა მატი\n\n\t\n\nთვითღირე ბულება\n\n\t\n\nრეალი ზაცია\n\n\t\n\nფასნა მატი\n\n\n\n\nკუთხო ვანა\n\n\t\n\n \n\n797\n\n\t\n\n \n\n1028,13\n\n\t\n\n \n\n29%\n\n\t\n\n \n\n\t\n\n \n\n\t\n\n \n\n\t\n\n \n\n\t\n\n \n\n\t\n\n \n\n\t\n\n \n\n797\n\n\t\n\n \n\n1028,13\n\n\t\n\n \n\n29%\n\n\n\n\nფოლად ის\n\nმილი\n\n\t\n\n \n\n \n\n26173\n\n\t\n\n \n\n35333,5\n\n5\n\n\t\n\n \n\n \n\n35%\n\n\t\n\n \n\n \n\n36500\n\n\t\n\n \n\n \n\n53290\n\n\t\n\n \n\n \n\n46%\n\n\t\n\n \n\n \n\n35585\n\n\t\n\n \n\n51598,2\n\n5\n\n\t\n\n \n\n \n\n45%\n\n\t\n\n \n\n \n\n98258\n\n\t\n\n \n\n140221,\n\n8\n\n\t\n\n \n\n42,70\n\n%\n\n\n\n\nფურც ლოვანა\n\n\t\n\n \n\n\t\n\n \n\n\t\n\n \n\n\t\n\n \n\n8711\n\n\t\n\n11062,9\n\n7\n\n\t\n\n \n\n27%\n\n\t\n\n \n\n2203\n\n\t\n\n \n\n2996,08\n\n\t\n\n \n\n36%\n\n\t\n\n \n\n10914\n\n\t\n\n14058,0\n\n5\n\n\t\n\n28,80\n\n%\n\n\n\n\nუნიტა ზი ავზით\n\n\t\n\n \n\n\t\n\n \n\n\t\n\n \n\n\t\n\n \n\n\t\n\n \n\n\t\n\n \n\n\t\n\n \n\n \n\n4694\n\n\t\n\n \n\n \n\n7041\n\n\t\n\n \n\n \n\n50%\n\n\t\n\n \n\n \n\n4694\n\n\t\n\n \n\n \n\n7041\n\n\t\n\n \n\n \n\n50%\n\n\n\n\n \n\nსხვა\n\n\t\n\n \n\n195496\n\n\t\n\n259032,\n\n2\n\n\t\n\n32,50\n\n%\n\n\t\n\n \n\n116544\n\n\t\n\n146845,\n\n44\n\n\t\n\n \n\n26%\n\n\t\n\n \n\n40426\n\n\t\n\n \n\n58617,7\n\n\t\n\n \n\n45%\n\n\t\n\n \n\n352466\n\n\t\n\n464495,\n\n34\n\n\t\n\n31,80\n\n%\n\n\n\n\n \n\n\t\n\n \n\n222466\n\n\t\n\n295393,\n\n88\n\n\t\n\n32,80\n\n%\n\n\t\n\n \n\n161755\n\n\t\n\n211198,\n\n41\n\n\t\n\n30,60\n\n%\n\n\t\n\n \n\n82908\n\n\t\n\n120253,\n\n03\n\n\t\n\n \n\n45%\n\n\t\n\n \n\n467129\n\n\t\n\n626844,\n\n32\n\n\t\n\n34,20\n\n%\n\n \nამ მონაცემების მიხედვით საქონლის კატეგორიაზე – “სხვა” (შედგება: ბეტონი და სხვა სამშენებლო პროდუქცია, სანტექნიკური მასალები და ინვენტარი და ნაწილობრივ ლითონის საქონელი) გამოყენებულია აუდირებული ფასნამატი, ხოლო სხვა კატეგორიების საქონლის რეალიზაცია ძირითადად მოხდენილია ზედნადებებით იურიდიულ პირებზე, თუმცა რატომღაც ყოველგვარი დასაბუთების გარეშე მოხდა ფასების და შესაბამისად რეალიზაციის გაზრდა აუდიტორების მიერ. \nშემოსავლების სამსახურის დავების საბჭოს ბრძანების შესაბამისად, წარდგენილი იქნა ნოტარიულად დამტკიცებული შესყიდვის აქტები და სხვა მტკიცებულებები, რომელთა გათვალისწინებითაც შემცირდა კატეგორია “სხვა საქონელის” თვითღირებულება, გაიზარდა იმ საქონლის თვითღირებულება რომელზეც დასტურდება დოკუმენტური შემოსავალი და მათზე აღარ მოხდა ფასების და შესაბამისად რეალიზაციის დაუსაბუთებელი გაზრდა.\nსადავოდ რჩება კატეგორია “სხვა საქონლის” თვითღირებულებაზე გავრცელებული აუდირებული ფასნამატის ოდენობა. აუდიტორის მიერ მოწოდებული გაანგარიშებით კატეგორია “სხვა საქონლის” თვითღირებულება ფაქტიურად სრულად შედგება შპს “------ სგან” შეძენილი სანტექნიკურ-სარემონტო საქონლის და მცირეფასიანი ინვენტარისგან და მასზე წლების მიხედვით გავრცელებულია შემდეგი ფასნამატები:\n\n\n\nთარიღი\n\n\t\n\nთვითღირებულება\n\n\t\n\nფასნამატი\n\n\t\n\nშემოსავალი\n\n\n\n\n2020\n\n\t\n\n140 388\n\n\t\n\n33%\n\n\t\n\n186 716\n\n\n\n\n2021\n\n\t\n\n112 287\n\n\t\n\n26%\n\n\t\n\n141 481\n\n\n\n\n2022\n\n\t\n\n22 296\n\n\t\n\n45%\n\n\t\n\n32 329\n\n\n\n\n \n\n\t\n\n274 971\n\n\t\n\n \n\n\t\n\n350 526\n\n\n\nშპს “------ -ის ” სავაჭრო ობიექტიდან საცალო ფასებში შეძენილი საქონლის ასეთი დიდი ფასნამატით გადაყიდვა ფაქტიურად შეუძლებელია და შესაბამისად ეგრეთ წოდებული აუდირებული ფასნამატის რეალობა დგება ლეგიტიმური ეჭვის ქვეშ, რასაც ამყარებს შემდეგი გარემოებებიც:\nა) თუ ეს ფასნამატი მართლაც აუდირებულია, ის გამოყენებული იყო მაშინაც, როცა კატეგორიაში სანტექნიკურ-სარემონტო მასალებთან ერთად შეტანილი იყო შავი ლითონის პროდუქცია, ბეტონი და სხვა სამშენებლო მასალები. მათი სხვა კატეგორიებში გადატანის შემდეგ როგორ მოხდა, რომ არ შეიცვალა კატეგორიაში დარჩენილი სანტექნიკური მასალების აუდირებული ფასნამატი, ან როგორ მოხდა, რომ ასეთი განსხვავებული დანიშნულების საქონელს ერთი და იგივე აუდირებული ფასნამატი დაუდგინეს.\nბ) ძალიან დიდია წლების მიხედვით ფასნამატებს შორის განსხვავება (2021 წელი – 20%; 2022 წელი – 45%).\n2022 წელს ეს საქონელი შეძენილია მხოლოდ იანვარში. აუდიტორის ლოგიკით 2021 დეკემბერში 26%-ნი ფასნამატით ხდებოდა სანტექნიკური საქონლის რეალიზაცია, ხოლო რამდენიმე დღის შემდეგ, 2022 წლის იანვარში, თითქმის ორჯერ მეტი ფასნამატით, ანუ 45%-ით, რაც სრული აფსურდია. \nქვემოთ მოცემულია ის ერთადერთი შემთხვევა, როცა შესაძლებელია სანტექნიკურ-სარემონტო მასალების შეძენა-რეალიზაციის დოკუმენტალური დაკავშირება, რაც ნათლად აჩვენებს, რომ მათი რეალიზაცია ხდებოდა გაცილებით დაბალი ფასნამატით.\nშენიშვნა: ქვემოთ განხილულ გაანგარიშებაში შეძენა-რეალიზაციის ფასები მოცემულია დღგ-ს გარეშე.\n2022 წლის იანვარში შპს “------ -სგან” შეძენილია 36 ცალი სხვადასხვა დასახელების ”უნიტაზი ავზით” (იხ. დანართი #9). კერძოდ:\n10.01.2022 – ზედნადები #0641667772 – ЛИГА – 2 ცალი X 135.59 = 271.19 ლარი\n12.01.2022 – ზედნადები #0642183822 – ЛИГА – 2 ცალი X 138.56 = 277.12 ლარი\n27.01.2022 – ზედნადები #0644865680 – ВОРОТЫСКИЙ – 2 ცალი X 123.73 = 247.51 ლარი\n27.01.2022 – ზედნადები #0644868164 – ВОРОТЫСКИЙ – 20 ცალი X 123.73 = 2474.58 ლარი\n27.01.2022 – ზედნადები #0644868164 – АЛЪКОР – 10 ცალი X 142.37 = 1423.73 ლარი\n 36 ცალი – 4694.13\n5.02.2022 წელს ზედნადებებით რეალიზებულია 28 ცალი უნიტაზი ავზით (იხ. დანართი №10).\nკერძოდ:\nზედნადები #\"-------\"– შპს “-------” – 10 ცალიX161.02=1610.17 ლარი\nზედნადები #\"-------\"– შპს “-------” – 10 ცალიX139.83=1398.31 ლარი\nზედნადები #\"-------\"– შპს “-------” – 4 ცალიX156.78=627.12 ლარი\nზედნადები # \"-------\"– შპს “-------” – 4 ცალიX148.21=593.22 ლარი\n 28 ცალი - 4228.82 ლარი\n8 ცალ ნაშთზე დოკუმენტალურად დადასტურებული მაქსიმალური სარეალიზაციო ფასის 161.02 ლარის გამოყენების შემთხვევაშიც კი რეალიზაციის ჯამური ღირებულება გამოდის (161.02X8)+4228.82=5517 ლარი, ხოლო ფასნამატი შეადგენს 17.5%-ს (5517 : 4694.13).\nამით დასტურდება, რომ ყველაზე დიდი აუდირებული ფასნამატის 45%-ის გამოყენების დროსაც კი სანტექნიკურ-სარემონტო მასალების და მცირეფასიანი ინვენტარის ფაქტიური დოკუმენტალურად დადასტურებული ფასნამატი არ აღემატება 17.5%-ს.\nუნდა აღინიშნოს, რომ საქონლის კატეგორიების მიხედვით ფასნამატის და რეალიზაციის პირველად ვარიანტში აუდიტორის მიერ ცალკე კატეგორიად იყო შეტანილი – “უნიტაზი ავზით” და 2022 წლის გაანგარიშებაში ზემოთ აღნიშნული 4 694 ლარი თვითღირებულებას საქონლის რეალიზაციად აჩვენეს 7 041 ლარი, ანუ 50%-ნი ფასნამატი.\nმას შემდეგ, რაც აუდიტორს ზემოთ მოცემული ზედნადებების განხილვისას დავუმტკიცეთ, რომ ფასნამატი 17.5%-ს არ აღემატება, ახალი გაანგარიშებიდან ეს კატეგორია საერთოდ ამოიღეს, ხოლო თვითღირებულება, 4 694 ლარი, დაემატა “სხვა საქონლის” კატეგორიას რაზედაც ფასნამატი 45%-ია გამოყენებული.\nასეთი მოქმედებით აუდიტორი შეეცადა ერთის მხრივ დაემალა თავისი უხეში შეცდომა და მეორეს მხრივ კატეგორიის გაანგარიშებაში დატოვებით და მასზე სწორი 17.5% ფასნამატის გამოყენებით ის ძალაუნებურად პირდაპირ დაადასტურებდა, რომ სანტექნიკურ-სარემონტო საქონელზე ანუ მთლიანად კატეგორიის სრულ თვითღირებულებაზე უნდა გამოყენებულიყო გაანგარიშებაში ნაჩვენებ ფასნამატებზე გაცილებით დაბალი ფასნამატი, რაც გადაანგარიშების დასკვნაში მკვეთრად შეამცირებდა საგადასახადო ვალდებულებებს.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის\nდაკმაყოფილებაზე უარის თქმის შესახებ. აღნიშნულ საკითხს იხილავს ის ორგანო, რომლის მიერ მიღებული გადაწყვეტილების მიხედვითაც იქნა გამოცემული გასაჩივრებული გადაწყვეტილება/საგადასახადო მოთხოვნა.\nშემოსავლების სამსახურის 26.02.2024 წლის №4106 ბრძანებით, საჩივარი დაკმაყოფილდა ნაწილობრივ, არაპირდაპირი მეთოდით დადგენილი ფასნამატით განსაზღვრული საგადასახადო ვალდებულებების დაზუსტების მიზნით, გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტისთვის წარედგინა საჩივარში მითითებული არგუმენტაციის დოკუმენტურად დადასტურებული მტკიცებულებები (მათ შორის, ინფორმაცია ცხრილის სახით საქონლის სახეობების/ჯგუფების მიხედვით ფასნამატის შესახებ), ხოლო აუდიტის დეპარტამენტს დაევალა წარდგენილი მტკიცებულებების დამატებით შეესწავლა და სათანადო საფუძვლების არსებობის შემთხვევაში, საგადასახადო ვალდებულებების კორექტირება (შემცირება). მასვე დაევალა ფულადი სახსრების ნაშთის ხელფასად განხილვის საფუძვლით დარიცხული თანხების კორექტირება (შემცირება); დანარჩენ ნაწილში საჩივარი არ დაკმაყოფილდა.\nშემოსავლების სამსახურის 26.02.2024 წლის №4106 ბრძანების აღსრულების მიზნით, აუდიტის დეპარტამენტის მიერ გამოცემული 6.11.2024 წლის დასკვნიდან დგინდება შემდეგი: \nშემოსავლების სამსახურის ბრძანების შესაბამისად, გადასახადის გადამხდელმა წარადგინა საქონლის შესყიდვის აქტები (2020 წლის პერიოდის), ასევე, ფასნამატის გაანგარიშება რიგი სახეობის საქონელზე. გადამხდელის ჩართულობით შესწავლილ იქნა გადასახადის გადამხდელის მიერ წარმოდგენილი ინფორმაცია/დოკუმენტაცია, რომელთა გათვალისწინებით შემცირებას დაექვემდებარა შემოწმების აქტით განსაზღვრული საგადასახადო ვალდებულებები როგორც დღგ-ის ნაწილში, ასევე, ფულადი სახსრების მოძრაობის ანალიზის შედეგად გამოვლენილი ფულის ნაშთის ხელფასად განხილვის საფუძვლით დარიცხული გადახდის წყაროსთან დაკავებული გადასახადის ნაწილში.\nსაბჭოს სხდომაზე საჩივრის ზეპირი განხილვისას აუდიტის დეპარტამენტის წარმომადგენელმა მომჩივნის არგუმენტებთან დაკავშირებით განმარტა, რომ გადასახადის გადამხდელი აპელირებს, რომ აუდიტორის მიერ გაანგარიშებების წარდგენა მოხდა დაგვიანებით. შემოწმების ეტაპზე გადასახადის გადამხდელთან კომუნიკაცია ვერ შედგა, შესაბამისად, ვერ ჩაბარდა ბრძანება, გაეგზავნა საფოსტო საშუალებით და შემდგომ გასაჯაროვდა. ვერ მოხერხდა გადასახადის გადამხდელთან კომუნიკაცია და შესაბამისად, მოთხოვნილი გაანგარიშებები წარდგენილ იქნა მათი კონტაქტზე გამოსვლისთანავე. რაც შეეხება ზედნადებით რეალიზებულ საქონელზე (ლითონი) აუდირებული ფასნამატის გავრცელებას, აღნიშნული არ შეესაბამება სინამდვილეს. ლითონის კატეგორიაზე გამოყენებულ იქნა საწარმოს დოკუმენტური ფასნამატი. ,,სხვა’’ კატეგორიაში გაერთიანდა საქონელი, რომლის შეძენის დამადასტურებელი დოკუმენტები (ზედნადები) არ არსებობს და ვერ იქნა გაშიფრული ვერც გადამხდელის მიერ. აღნიშნულ კატეგორიაში გაერთიანებული რამდენიმე საქონლის (მაგ: ელექტრო ხერხი) დოკუმენტური ფასნამატის დადგენა მოხდა, რომელიც იყო შეუსაბამოდ მაღალი და იდენტიფიცირებული ფასნამატის გამოყენება ასევე არ ჩაითვალა მიზანშეწონილად (შეძენებში დაბალი ხვედრითი წილის გამო). საქონლის ,,უნიტაზი ავზის’’ გაერთიანება მოხდა ,,სხვა’’ კატეგორიაში და მისი ცალკე კატეგორიად გამოყოფა არ ჩაითვალა მიზანშეწონილად. აუდიტორის განმარტებით, აღნიშნული საქონლის ხვედრითი წილი მთლიან შეძენებში არ შეადგენდა იმ პროცენტულ მაჩვენებელს, რომ მისი ცალკე გამოყოფა მიზანშეწონილად ყოფილიყო მიჩნეული.\nსაბჭო ყურადღებას ამახვილებს აუდიტის დეპარტამენტის მიერ მოწოდებულ ინფორმაციაზე, რომ გადასახადის გადამხდელის მიერ საჩივარზე დანართად დართული გაანგარიშებები (ცხრილები) გავლილია გადასახადის გადამხდელთან ერთად, გათვალისწინებულია გადაწყვეტილების აღსრულების ეტაპზე და შედგენილია შესაბამისი დასკვნა. გადასახადის გადამხდელის მიერ დამატებით დოკუმენტაცია არ ყოფილა წარმოდგენილი დასკვნის შედგენის შემდგომ.\nვინაიდან გადასახადის გადამხდელის მიერ დავის წარმოების პროცესში არ ყოფილა წარმოდგენილი მტკიცებულებები, რომლებიც შეცვლიდა საგადასახადო შემოწმებით დადგენილ გარემოებებს, საბჭოს მიაჩნია, რომ შემოსავლების სამსახურის 24.12.2024 წლის №27024 ბრძანება კანონშესაბამისია და არ არსებობს მისი გაუქმების სამართლებრივი საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n12\n\nდოკუმენტის დათვალიერება\n\ninfohub@rs.ge",
    "title": "Document 8ba66810-21ab-48ad-8462-1706a9d0b577"
  }
}