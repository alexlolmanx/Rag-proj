{
  "id": "64ffe28c-0018-474b-ba01-9d2163932020",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №22740/2/2024\n21 მაისი 2024\nდოკუმენტის #:\n22740/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n15 მაისი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაგადასახადო მონიტორინგის დეპარტამენტი\nდამატებით გამოყენებული კანონმდებლობა:\n„მიმდინარე კონტროლის პროცედურების ჩატარების, სასაქონლო-მატერიალურ ფასეულობათა ჩამოწერის, აღიარებული საგადასახადო დავალიანების დაფარვის, საგადასახადო დავალიანების გადახდევინების უზრუნველყოფის ღონისძიებების განხორციელების, სამართალდარღვევათა საქმისწარმოების წესის დამტკიცების თაობაზე“ საქართველოს ფინანსთა მინისტრის 2010 წლის 31 დეკემბრის N994 ბრძანება\nსაკანონმდებლო ნორმა:\nსაკონტროლო-სალარო აპარატის გამოყენების წესების დარღვევა\nჩამოტვირთვა\nგაზიარება\n№ 22740/2/2024 \n15 მაისი 2024 \nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი:   „---------“ (ს/ნ ) \nმოპასუხე:  საგადასახადო მონიტორინგის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 18.04.2024 წელს განიხილა და მიიღო გადაწყვეტილება ---------- 1.04.2024 წელს რეგისტრირებულ საჩივარზე (რეგისტრაციის №22740/2/2024). \n\n\nდავის საგანი:\nმომხმარებლისათვის გაცემულ ჩეკზე აუცილებელი რეკვიზიტების აუსახველობა.\n\n\nგასაჩივრებული გადაწყვეტილება:\n1. საგადასახადო მონიტორინგის დეპარტამენტის 13.02.2024 წლის №CB1587956 სამართალდარღვევის ოქმი;\n2. შემოსავლების სამსახურის 7.03.2024 წლის №5064 ბრძანება.\n\n\nდარიცხული თანხა:\nჯარიმა - 100 ლარი.\n\n\nფაქტების აღწერა\nმომჩივანს საგადასახადო კოდექსის 43-ე მუხლის პირველი ნაწილის „თ“ ქვეპუნქტის დარღვევის (საკონტროლო-სალარო აპარატის ჩეკზე არ ფიქსირდებოდა პირის დასახელება) გამო, საგადასახადო მონიტორინგის დეპარტამენტის 13.02.2024 წლის №CB1587956 საგადასახადო სამართალდარღვევის ოქმით, შეეფარდა საგადასახადო კოდექსის 291-ე მუხლით გათვალისწინებული ჯარიმა 100 ლარის ოდენობით.\nაღნიშნული სამართალდარღვევის ოქმი გასაჩივრდა შემოსავლების სამსახურში. შემოსავლების სამსახურის 7.03.2024 წლის №5064 ბრძანებით, საჩივარი დაკმაყოფილდა ნაწილობრივ, საგადასახადო კოდექსის 270-ე მუხლის მე-7 ნაწილის საფუძველზე მომჩივანს დაკისრებული ფულადი ჯარიმის ნაცვლად სანქციის სახით განესაზღვრა გაფრთხილება.\nშემოსავლების სამსახურის 7.03.2024 წლის №5064 ბრძანება გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშესაბამისი სამართლებრივი ნორმებისა და იმ გარემოების გათვალისწინებით, რომ გადამხდელი საჩივარს თან არ ურთავს საჩივარში მოყვანილ არგუმენტთან დაკავშირებულ მტკიცებულებებს, ამასთან, გადასახადის გადამხდელის მხრიდან სადავო საგადასახადო სამართალდარღვევის ოქმში აღნიშნული სამართალდარღვევის ჩადენის ფაქტი წარმოადგენს პირველ შემთხვევას, რაც დასტურდება შემოსავლების სამსახურის გადასახადების ადმინისტრირების საინფორმაციო სისტემის მონაცემებით, შემოსავლების სამსახურმა მიიჩნია, რომ გადასახადის გადამხდელს საგადასახადო მონიტორინგის დეპარტამენტის სადავო საგადასახადო სამართალდარღვევის ოქმით დაკისრებული ჯარიმის ნაცვლად, საქართველოს საგადასახადო კოდექსის 270-ე მუხლის მე-7 ნაწილის თანახმად, სანქციის სახით უნდა შეეფარდოს გაფრთხილება.\n\n\nმომჩივნის არგუმენტაცია\nს.ს. აპარატი, რომელსაც ი.მ. ---------- იყენებს წარმოადგენს ---------- ბანკის პოს-ტერმინალს სალარო აპარატის ფუნქციით, რომლის რეგისტრაცია შესაბამის სამსახურში და ამოსულ ჩეკზე მონაცემების განსაზღვრა ხორციელდება მხოლოდ ბანკის მიერ. შესაბამისად, სამართალდარღვევა მეწარმის მიერ ჩადენილი არ არის, რასაც ადასტურებენ ბანკის თანამშრომლებიც. ოქმში აღწერილი სამართალდარღვევა არ არის გამოწვეული მეწარმის ქმედებით.\nმომჩივანი ითხოვს, ბათილად იქნეს ცნობილი მის მიმართ შედგენილი სამართალდარღვევის ოქმი (№CB1587956) და შემოსავლების სამსახურის გადაწყვეტილება აღნიშნულ საკითხზე.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 43-ე მუხლის პირველი ნაწილის „თ“ ქვეპუნქტის თანახმად, გადასახადის გადამხდელი ვალდებულია შეასრულოს საქართველოს საგადასახადო კანონმდებლობით დადგენილი სხვა ვალდებულებები.\nმიმდინარე კონტროლის პროცედურების ჩატარების, სასაქონლო-მატერიალურ ფასეულობათა ჩამოწერის, აღიარებული საგადასახადო დავალიანების დაფარვის, საგადასახადო დავალიანების გადახდევინების უზრუნველყოფის ღონისძიებების განხორციელების, სამართალდარღვევათა საქმისწარმოების წესის დამტკიცების თაობაზე საქართველოს ფინანსთა მინისტრის 2010 წლის 31 დეკემბრის №994 ბრძანებით დამტკიცებული წესის მე-17 მუხლის მე-4 პუნქტის „ა“ ქვეპუნქტის თანახმად, მომხმარებლისათვის გაცემულ ჩეკზე უნდა აისახოს შემდეგი აუცილებელი რეკვიზიტები: ა) პირის დასახელება.\nსაგადასახადო კოდექსის 291-ე მუხლის თანახმად, პირის მიერ ამ კოდექსით გათვალისწინებული ვალდებულების შეუსრულებლობა, რისთვისაც ამავე კოდექსით გათვალისწინებულია პასუხისმგებლობა, მაგრამ არ არის განსაზღვრული ჯარიმის ოდენობა იწვევს დაჯარიმებას 100 ლარის ოდენობით.\nსაგადასახადო კოდექსის 270-ე მუხლის მე-7 ნაწილის თანახმად, ამ კოდექსის 273-ე ან 281-ე მუხლით, 286-ე მუხლის პირველი ან მე-11 ნაწილით ან 2885 ან 291-ე მუხლით გათვალისწინებული საგადასახადო სამართალდარღვევის ჩადენისთვის (გარდა იმ შემთხვევისა, როდესაც ეს ქმედებები ჩადენილია განმეორებით) ფულადი ჯარიმის ნაცვლად შესაძლებელია გამოყენებულ იქნეს გაფრთხილება.\nვინაიდან მომჩივნის კუთვნილ საკონტროლო-სალარო აპარატის ჩეკზე არ ფიქსირდება საქართველოს ფინანსთა მინისტრის 2010 წლის 31 დეკემბრის №994 ბრძანებით დამტკიცებული წესის მე17 მუხლის მე-4 პუნქტის „ა“ ქვეპუნქტით გათვალისწინებული აუცილებელი რეკვიზიტი (პირის დასახელება), საბჭოს მიაჩნია, რომ აღნიშნული ფაქტის საგადასახადო სამართალდარღვევად შეფასება და ჩადენილი ქმედების ხასიათიდან გამომდინარე, მომჩივნისთვის გაფრთხილების სახით პასუხისმგებლობის დაკისრება, მართლზომიერია და არ არსებობს საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსალარო აპარატის გამოყენების წესები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n34\n\nდოკუმენტის დათვალიერება\n\ninfohub@rs.ge",
    "title": "Document 64ffe28c-0018-474b-ba01-9d2163932020"
  }
}