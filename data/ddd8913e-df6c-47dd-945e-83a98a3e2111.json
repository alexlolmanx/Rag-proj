{
  "id": "ddd8913e-df6c-47dd-945e-83a98a3e2111",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 31760\n13 დეკემბერი 2022\nდოკუმენტის #:\n31760\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n23 ოქტომბერი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nქონებაზე ყადაღის დადება\nჩამოტვირთვა\nგაზიარება\nბრძანება N 31760\n23/10/2020\n\n\n\n\nფ/პ ---------- ს\n(მის: -------- )\n2020 წლის 02 ოქტომბრის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2020 წლის 15 ოქტომბრის სხდომაზე (ოქმი №77) განიხილა ფ/პ ----- ს №206222/21-11 საჩივარი, რომელიც ეხება ანალიტიკური დეპარტამენტის 2020 წლის 22 სექტემბრის №024-589 ბრძანებას ქონებაზე ყადაღის დადების შესახებ.\n \nფაქტობრივი გარემოებები:\nშემოსავლების სამსახურის დავების დეპარტამენტის 2020 წლის 18 სექტემბრის სამსახურებრივი ბარათით ანალიტიკურ დეპარტამენტში გადაგზავნილ იქნა რუსთავის საქალაქო სასამართლოს 2020 წლის 19 მაისის ბრძანება (საქმე №3-120-20) და თბილისის სააპელაციო სასამართლოს 2020 წლის 31 ივლისის ბრძანება (საქმე №190310020003659751, №3ბ/712-20), შპს ----- ს ფ/პ ----- ს და ი/მ ----- ს ერთმანეთის ცრუმაგიერ პირად აღიარების თაობაზე. რუსთავის საქალაქო სასამართლომ სსიპ შემოსავლების სამსახურის სასარჩელო მოთხოვნა დააკმაყოფილა სრულად და შპს -----, ------, ი/მ ------- და ------- აღიარა ერთმანეთის ცრუმაგიერ პირებად. აღნიშნული გადაწყვეტილება გასაჩივრებულ იქნა თბილისის სააპელაციო სასამართლოში, რომლის გადაწყვეტილებით საჩივარი დაკმაყოფილდა ნაწილობრივ, გაუქმდა რუსთავის საქალაქო სასამართლოს 2020 წლის 19 მაისის ბრძანება ----- ს ცრუმაგიერ პირად ცნობის ნაწილში, დანარჩენ ნაწილში რუსთავის საქალაქო სასამართლოს 2020 წლის 19 მაისის ბრძანება დარჩა უცვლელი.\nაღნიშნულიდან გამომდინარე, თბილისის სააპელაციო სასამართლოს 2020 წლის 31 ივლისის (საქმე №1190310020003659751, №3ბ/712-20) ბრძანების საფუძველზე, საქართველოს საგადასახადო კოდექსის 241-ე მუხლისა და 246-ე მუხლების შესაბამისად, შპს ----- ს, ----- ს და ი/მ ----- ს საგადასახადო დავალიანების გადახდევინების უზრუნველყოფის ღონისძიებების განხორციელების მიზნით, გამოცემულ იქნა „ქონებაზე ყადაღის დადების შესახებ“ 2020 წლის 22 სექტემბრის №024-589 ბრძანება, რომლის საფუძველზეც დაყადაღებას დაექვემდებარა ცრუმაგიერი პირის - ფ/პ ----- ს საკუთრებაში არსებული ქონება.\n\n\nგადასახადის გადამხდელის პოზიცია:\nგადამხდელი საჩივარში აცხადებს, რომ 2020 წლის 22 სექტემბერს საგადასახადო დავალიანების გადახდევინების უზრუნველყოფის ღონისძიებების განხოციელების მიზნით შემოსავლების სამსახურის №024-589 ბრძანებით ყადაღა დაედო მის სახელზე რიცხულ ქონებას. ითხოვს ქონებაზე ყადაღის დადების შესახებ ბრძანების გაუქმებას.\n \nშემოსავლების სამსახურმა განიხილა აღნიშნული საჩივარი და მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, შემოსავლების სამსახურს უფლება აქვს, მომჩივნის დაუსწრებლად განიხილოს საჩივარი, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 238-ე მუხლის პირველი ნაწილის „გ“ ქვეპუნქტის თანახმად, საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად ყადაღა დაადოს გადამხდელის ქონებას.\nსაქართველოს საგადასახადო კოდექსის 241-ე მუხლის პირველი ნაწილის თანახმად - საგადასახადო ორგანოს უფლება აქვს, სასამართლოს გადაწყვეტილების გარეშე დაადოს ყადაღა პირის საკუთრებაში არსებულ ან/და მის ბალანსზე რიცხულ (გარდა ლიზინგით მიღებული ქონებისა) ნებისმიერ ქონებას, აღიარებული საგადასახადო დავალიანების გადახდევინების უზრუნველყოფის მოცულობის ფარგლებში. ქონებაზე ყადაღის დადების შესახებ საგადასახადო ორგანოს უფლებამოსილი პირი გამოსცემს ინდივიდუალურ ადმინისტრაციულ- სამართლებრივ აქტს.\nსაქართველოს საგადასახადო კოდექსის 246-ე მუხლის პირველი ნაწილის შესაბამისად, პირი გადასახადის გადამხდელის ცრუმაგიერ პირად მიიჩნევა, თუ ეს პირი მოსალოდნელი ან არსებული საგადასახადო დავალიანების გადახდევინების უზრუნველყოფის ღონისძიებისათვის თავის არიდების მიზნით გამოიყენება, ხოლო ამავე მუხლის მეორე ნაწილის შესაბამისად, პირის გადასახადის გადამხდელის ცრუმაგიერ პირად აღიარება ხდება სასამართლოს გადაწყვეტილების საფუძველზე.\nამავე მუხლის მე-5 ნაწილის შესაბამისად, საგადასახადო ორგანოს უფლება აქვს, გადასახადის გადამხდელის აღიარებული საგადასახადო დავალიანების გადახდევინების მიზნით  გადასახადის გადამხდელის ცრუმაგიერი პირის მიმართ განახორციელოს ამ თავით გათვალისწინებული საგადასახადო დავალიანების გადახდევინების უზრუნველყოფის ღონისძიებები.\nზემოაღნიშნული  სამართლებრივი  ნორმებისა  და  იმ  გარემოებების  გათვალისწინებით,  რომ საქმეზე არსებობს რუსთავის საქალაქო სასამართლოს 2020 წლის 19 მაისის ბრძანება (საქმე №3-120-20) და თბილისის სააპელაციო სასამართლოს 2020 წლის 31 ივლისის ბრძანება (საქმე №1190310020003659751, №3ბ/712-20) შპს -----ს, ----- ს და ი/მ ----- ს ერთმანეთის ცრუმაგიერ პირებად აღიარების თაობაზე, შემოსავლების სამსახურმა მიიჩნია, რომ გადასახადის გადამხდელის მიმართ ანალიტიკური დეპარტამენტის მიერ 2020 წლის 22 სექტემბრის №024-589 ბრძანება ქონებაზე ყადაღის დადების შესახებ გამოცემულია კანონმდებლობის მოთხოვნათა დაცვით და არ არსებობს საჩივრის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n \nვ ბ რ ძ ა ნ ე ბ :\n\n\n1. ფ/პ ----- ს საჩივარი არ დაკმაყოფილდეს;\n2. გადაწყვეტილება  შეიძლება  გასაჩივრდეს  საქართველოს  ფინანსთა  სამინისტროსთან  არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ გადაწყვეტილების ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nუზრუნველყოფის ღონისძიებები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n34\n\nდოკუმენტის დათვალიერება\n\ninfohub@rs.ge",
    "title": "Document ddd8913e-df6c-47dd-945e-83a98a3e2111"
  }
}