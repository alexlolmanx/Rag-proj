{
  "id": "9350fe1e-c798-4a11-9b13-170564f7c313",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 12293\n29 მაისი 2024\nდოკუმენტის #:\n12293\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n28 მაისი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\nN 12293\n28 მაისი 2024\n\n\nბ რ ძ ა ნ ე ბ ა\n\n\n\n\nი/მ „----------“ (ს/ნ ----------)\n(ფაქტ. მის.: ----------)\n(იურ. მის.: ----------)\n2024 წლის 25 აპრილის საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2024 წლის 16 მაისის სხდომაზე (ოქმი №51) განიხილა ი/მ „----------“ (ს/ნ ----------) 2024 წლის 25 აპრილის №70905/01 საჩივარი, შემოსავლების სამსახურის აუდიტის დეპარტამენტის 2024 წლის 20 მარტის №056-13 კორექტირებულ საგადასახადო მოთხოვნასთან დაკავშირებით.\n\n\nგადასახადის გადამხდელის პოზიცია გადაანგარიშებასთან დაკავშირებით:\nმომჩივანი არ ეთანხმება არაპირდაპირი მეთოდით განსაზღვრულ ფასნამატს. მიუთითებს, რომ აუდიტის დეპარტამენტმა 2017-2018 წლებზე გაავრცელა 90% ფასნამატი, როცა რეალურად ფასნამატი შეადგენდა 40%-ს, რიგ საქონელზე კი 10-20%-ს. ასევე, საბითუმო წესით რეალიზებულ საქონელზე რიგ შემთხვევებში სარეალიზაციო ფასნამატი იყო 20-25%. აცხადებს, რომ ამ ტიპის საქონელზე ---------- ობიექტებზე მართლაც უფრო მაღალ ფასნამატს იყენებდნენ, თუმცა გადამხდელს ჰქონდა მძიმე ფინანსური პრობლემები, რის გამოც მინიმალური ფასნმამატით ყიდდა. აღნიშნავს, რომ სმფ-ების ფაქტობრივი ინვენტარიზაციის ჩატარების დროს პირი არ იმყოფებოდა ადგილზე, ხოლო სმფ-ების ფაქტობრივი ნაშთი ინვენტარიზაციის ოქმის შედგენის მომენტისთვის სავარაუდოდ შეადგენდა 35 000 ლარს. ასევე, მომჩივანი უსაფუძვლოდ თვლის მოპარული საქონლის (საბურავების) რეალიზებულად ჩათვლას. მიუთითებს, რომ აღნიშნულ საკითხზე მიმდინარეობს სამართალწარმოება. \n\n\nფაქტობრივი გარემოებები:\nსაქმის მასალებით დგინდება, რომ შემოსავლების სამსახურის 2023 წლის 26 დეკემბრის №32978 ბრძანების საფუძველზე ი/მ „----------“ (ს/ნ ----------) 2023 წლის 8 ივნისისა და 21 დეკემბრის საჩივრები დაკმაყოფილდა ნაწილობრივ. კერძოდ, ბრძანების სარეზოლუციო ნაწილის თანახმად:\n„2. სადავო საკითხთან დაკავშირებით, არაპირდაპირი მეთოდით განსაზღვრული საგადასახადო ვალდებულებების დაზუსტების მიზნით:\nა) გადასახადის გადამხდელს მიეცეს წინადადება ამ ბრძანების ჩაბარებიდან 15 კალენდარული დღის ვადაში, აუდიტის დეპარტამენტს წარუდგინოს მისი არგუმენტაციის დამადასტურებელი დოკუმენტაცია/მტკიცებულებები (მათ შორის, ინფორმაცია ცხრილის სახით საქონლის სახეობების/ჯგუფების მიხედვით ფასნამატის და სმფ-ების ნაშთების შესახებ);\nბ) დაევალოს აუდიტის დეპარტამენტს წარმოდგენილი მტკიცებულებების (მ.შ. საჩივრებზე თანდართული დოკუმენტების) გათვალისწინებით, გადასახადის გადამხდელის მონაწილეობით შეისწავლოს სადავო საკითხი და შესწავლის შედეგების გათვალისწინებით, სათანადო საფუძვლის არსებობის შემთხვევაში, განახორციელოს საგადასახადო ვალდებულებების შესაბამისი კორექტირება (შემცირება);\n3. დანარჩენ ნაწილში საჩივრები არ დაკმაყოფილდეს.“\nშემოსავლების სამსახურის 2023 წლის 26 დეკემბრის №32978 ბრძანების აღსრულების მიზნით, აუდიტის დეპარტამენტის მიერ შედგა 2024 წლის 6 მარტის დასკვნა საგადასახადო შემოწმების შედეგების გადაანგარიშების თაობაზე, რომლის საფუძველზე გადასახადის გადამხდელს დარიცხული თანხები არ დაუკორექტირდა (შეუმცირდა). აღნიშნულზე გადასახადის გადამხდელს წარედგინა 2024 წლის 20 მარტის №056-13 კორექტირებული საგადასახადო მოთხოვნა.\n\n\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი:\nგადასახადის გადამხდელმა დადგენილ ვადაში წარადგინა ინფორმაცია ცხრილის სახით, თუმცა წარდგენილი ინფორმაცია შეიცავდა ცალკეულ ხარვეზებს. კერძოდ, საქონლის თვითღირებულება მითითებული იყო შეძენის ვალუტაში (----------), რაც იწვევდა საქონლის თვითღირებულების ზრდას და ფასნამატის შემცირებას. ასევე, საქონლის სახეობების მიხედვით ფასნამატი გაანგარიშებული იყო წლის ჭრილში რეალიზებული საქონლის ამავე პერიოდში განხორციელებულ შეძენასთან შეფარდებით. არ იყო ცალკე გამოყოფილი დოკუმენტურად რეალიზებული საქონლის არც ფასნამატი და არც თვითღირებულება. შესაბამისად, შემოწმების შედეგები არ დაექვემდებარა გადაანგარიშებას.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nამავე კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. \nშემოსავლების სამსახური განმარტავს, რომ გადასახადის გადამხდელის პრეტენზიები საფუძველს მოკლებულია, ვინაიდან სადავო საკითხთან დაკავშირებით, არაპირდაპირი მეთოდით განსაზღვრული საგადასახადო ვალდებულებების დაზუსტების მიზნით, აუდიტის დეპარტამენტს დაევალა გადამხდელის მონაწილეობით, დამატებით წარდგენილი დოკუმენტების შესწავლა, მ. შ. საჩივრებზე თანდართული დოკუმენტების, რაც აუდიტის დეპარტამენტის მიერ შესრულდა, თუმცა დარიცხული თანხები არ დაექვემდებარა გადაანგარიშებას, ვინაიდან წარდგენილი ინფორმაცია შეიცავდა ცალკეულ ხარვეზებს, კერძოდ, საქონლის თვითღირებულება მითითებული იყო შეძენის ვალუტაში (----------), რაც იწვევდა საქონლის თვითღირებულების ზრდას და ფასნამატის შემცირებას. ასევე, საქონლის სახეობების მიხედვით ფასნამატი გაანგარიშებული იყო წლის ჭრილში რეალიზებული საქონლის ამავე პერიოდში განხორციელებულ შეძენასთან შეფარდებით. არ იყო ცალკე გამოყოფილი დოკუმენტურად რეალიზებული საქონლის არც ფასნამატი და არც თვითღირებულება.\nსაქმეზე არსებული მტკიცებულებების, აუდიტის დეპარტამენტის დასკვნისა და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახურმა მიიჩნია, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების სამართლებრივი საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. ი/მ „----------“ (ს/ნ ----------) საჩივარი არ დაკმაყოფილდეს;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n12\n\nდოკუმენტის დათვალიერება\n\ninfohub@rs.ge",
    "title": "Document 9350fe1e-c798-4a11-9b13-170564f7c313"
  }
}