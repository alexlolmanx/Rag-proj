{
  "id": "e4853675-27b4-41c1-b6d1-1c49c4169a2f",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №23953/2/2024\n11 ნოემბერი 2024\nდოკუმენტის #:\n23953/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n06 ნოემბერი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nსაგადასახადო სამართალდარღვევა და საგადასახადო პასუხისმგებლობის ზოგადი პრინციპები, დღგ-ისათვის გათვალისწინებული მოთხოვნების დარღვევა\nჩამოტვირთვა\nგაზიარება\n№23953/2/2024 \n06 ნოემბერი 2024 \n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: ----------ი (ს/ნ ---------------) \nმოპასუხე: მომსახურების დეპარტამენტი \n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 17.10.2024 წელს განიხილა და მიიღო გადაწყვეტილება --------ის 18.09.2024 წელს რეგისტრირებულ საჩივარზე (რეგისტრაციის №23953/2/2024).\n\n\nდავის საგანი: \nდღგ-ის რეგისტრაციის გარეშე საქმიანობისთვის დაკისრებული სანქციისგან გათავისუფლება.\n\n\nგასაჩივრებული გადაწყვეტილება: \n1. მომსახურების დეპარტამენტის 29.07.2024 წლის №025-37 საგადასახადო სამართალდარღვევის ოქმი;\n2. შემოსავლების სამსახურის 30.08.2024 წლის №19605 ბრძანება. \n\n\nდარიცხული თანხა: \nჯარიმა - 10 184,63 ლარი. \n\n\nფაქტების აღწერა \nმომჩივანს 2.04.2023 წლიდან – 27.07.2024 წლამდე პერიოდში, დღგ-ის გადამხდელად რეგისტრაციის გარეშე საქმიანობისთვის, მომსახურების დეპარტამენტის 29.07.2024 წლის №025-37 საგადასახადო სამართალდარღვევის ოქმით, შეეფარდა საგადასახადო კოდექსის 282-ე მუხლით გათვალისწინებული სანქცია, რაც გასაჩივრდა შემოსავლების სამსახურში.\nშემოსავლების სამსახურის 30.08.2024 წლის №19605 ბრძანებით, დაევალა მომსახურების დეპარტამენტს, შემოსავლების სამსახურის უფროსის 2022 წლის 11 აპრილის N9021 ბრძანების გათვალისწინებით, შეისწავლოს სადავო საკითხი და შესწავლის შედეგებიდან გამომდინარე, სათანადო საფუძვლების არსებობის შემთხვევაში, განახორციელოს სადავო ოქმით დარიცხული ჯარიმის კორექტირება (შემცირება).\nშემოსავლების სამსახურის 30.08.2024 წლის №19605 ბრძანება, გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე, 43-ე, 269-ე, 270-ე, 282-ე მუხლებზე და ფაქტობრივი გარემოებების გათვალისწინებით, მიიჩნევს, რომ განსახილველ შემთხვევაში უნდა დაევალოს მომსახურების დეპარტამენტს, შემოსავლების სამსახურის უფროსის 2022 წლის 11 აპრილის N9021 ბრძანების გათვალისწინებით, შეისწავლოს სადავო საკითხი და შესწავლის შედეგებიდან გამომდინარე, სათანადო საფუძვლების არსებობის შემთხვევაში, განახორციელოს დარიცხული ჯარიმის კორექტირება (შემცირება).\n\n\nმომჩივნის არგუმენტაცია \n2024 წლის ივლისში შემთხვევით აღმოაჩინა, რომ მის პირად ანგარიშზე იყო ჩარიცხული კლიენტების თანხის ნაწილი, ნაცვლად ინდივიდუალური მეწარმის ანგარიშისა. მის პირად ანგარიშზე წვდომა არ ჰქონდა ბუღალტერს და ეს თანხები არ იყო მის შემოსავლებში ასახული. აღნიშნული თანხების სრულად ასახვის შედეგად, დარეგისტრირდა დღგ-ს გადამხდელად ვადაზე ადრე. კერძოდ, 2023 წლის 2 აპრილის მდგომარეობით, დაწერა განცხადება დღგ-ს დაგვიანებულ რეგისტრაციაზე და სრულად დაადეკლარირა გამორჩენილი თანხები.\nაღნიშნული შეცდომა გამოწვეული იყო მისი საგადასახადო კანონმდებლობის არცოდნიდან. ამასთან, ბუღალტერს არ ჰქონდა მის ფიზიკური პირის ანგარიშებზე წვდომა. ასევე, მიზანი არ იყო გადასახადების დამალვა. ვინაიდან, აღნიშნული ფაქტის აღმოჩენისთანავე, დარეგისტრირდა დღგ-ის გადამხდელად და შემოსავლებიც სრულად დაადეკლარირა. ბიუჯეტს მისი ქმედებით ზიანი არ მიდგომია. დღეის მდგომარეობით, შემოსავლების სამსახურის მიერ უარის თქმის მიზეზი აღმოფხვრილია, სრულად გადახდილია აღიარებული დავალიანება. (საჩივარს თან ურთავს გადახდის ქვითრებს და შედარების აქტს).\nმომჩივანი მიიჩნევს, რომ არის კეთილსინდისიერი გადამხდელი და სამართალდარღვევა გამოწვეულია შეცდომით/არცოდნით, ითხოვს, საგადასახადო კოდექსის 269-ე მუხლის მე-7 ნაწილის თანახმად, სრულად გათავისუფლდეს დაკისრებული ჯარიმისგან.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 282-ე მუხლის პირველი ნაწილის თანახმად, დღგ-ის გადამხდელად რეგისტრაციის გარეშე საქმიანობა – იწვევს პირის დაჯარიმებას რეგისტრაციის გარეშე საქმიანობის პერიოდში განხორციელებული დღგ-ით დასაბეგრი ოპერაციების (გარდა გათავისუფლებული ოპერაციებისა) თანხის 5 პროცენტის ოდენობით.\nსაგადასახადო კოდექსის 269-ე მუხლის მე-7 ნაწილის მიხედვით, დავის განმხილველ ორგანოს უფლება აქვს, გაათავისუფლოს კეთილსინდისიერი გადასახადის გადამხდელი ამ კოდექსით გათვალისწინებული სანქციისაგან, თუ სამართალდარღვევა გამოწვეულია გადასახადის გადამხდელის შეცდომით/არცოდნით.\nსადავო საკითხზე მომსახურების დეპარტამენტის 2024 წლის 27 სექტემბრის №93143-21-11 წერილით წარმოდგენილი ინფორმაციით, ი/მ ------მა (ს/ნ -------------) 2024 წლის 27 ივლისს წარადგინა განაცხადი დღგ-ს გადამხდელად რეგისტრაციის შესახებ ID: -----, სადაც რეგისტრაციის ძალაში შესვლის თარიღი მიუთითა 2.04.2024 წელი, პირობა - სავალდებულო. ამდენად, მომჩივანმა დღგ-ს რეგისტრაციის გარეშე საქმიანობა განახორციელა 2.04.2024 – 27.07.2024 წ.წ. პერიოდში. აღნიშნულ სამართალდარღვევაზე მომსახურების დეპარტამენტის მიერ 2024 წლის 29 ივლისს ელექტრონულად შედგენილ იქნა საგადასახადო სამართალდარღვევის ოქმი № 025-37 და საგადასახადო კოდექსის 282-ე მუხლის პირველი ნაწილის თანახმად ზემოაღნიშნული საგადასახადო სამართალდარღვევის ოქმით გადამხდელს ფინანსური სანქციის სახით განესაზღვრა ჯარიმა 10 184.63 (2024 წლის მაისის განცხადება 35835.14*5%=1791.76) ლარის ოდენობით.\nმომჩივნის მიერ 27.07.2024 წელს წარდგენილია 2023 წლის აპრილი - დეკემბრის და 2024 წლის იანვარი - ივნისის დღგ-ის დეკლარაციები. \nმომჩივანი განმარტავს, რომ შეცდომა გამოწვეული იყო მისი საგადასახადო კანონმდებლობის არცოდნიდან. ამასთან, ბუღალტერს არ ჰქონდა მის ფიზიკური პირის ანგარიშებზე წვდომა. ასევე, მიზანი არ იყო გადასახადების დამალვა. ვინაიდან, აღნიშნული ფაქტის აღმოჩენისთანავე, დარეგისტრირდა დღგის გადამხდელად და შემოსავლებიც სრულად დაადეკლარირა. ითხოვს, საგადასახადო კოდექსის 269-ე მუხლის მე-7 ნაწილის თანახმად, სრულად გათავისუფლდეს დაკისრებული ჯარიმისგან.\nშემოსავლების სამსახურის 30.08.2024 წლის №19605 ბრძანებით, დაევალა მომსახურების დეპარტამენტს, შემოსავლების სამსახურის უფროსის 2022 წლის 11 აპრილის N9021 ბრძანების გათვალისწინებით, შეისწავლოს სადავო საკითხი და შესწავლის შედეგებიდან გამომდინარე, სათანადო საფუძვლების არსებობის შემთხვევაში, განახორციელოს სადავო ოქმით დარიცხული ჯარიმის კორექტირება (შემცირება).\nზემოაღნიშნული სამართლებრივი ნორმების, დადგენილი ფაქტობრივი გარემოებების, მხარეთა არგუმენტაციის და სადავო საკითხზე შემოსავლების სამსახურის გასაჩივრებული ბრძანებით მიღებული გადაწყვეტილების შინაარსის გათვალისწინებით, საბჭოს მიაჩნია, რომ შემოსავლების სამსახურის ბრძანება საჩივრის ნაწილობრივ დაკმაყოფილების თაობაზე მართლზომიერია, არ არსებობს მისი გაუქმების და განსხვავებული გადაწყვეტილების მიღების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nკეთილსინდისიერება\nდღგ-ის გადამხდელად რეგისტრაციის გარეშე საქმიანობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n5\n\nდოკუმენტის დათვალიერება\n\ninfohub@rs.ge",
    "title": "Document e4853675-27b4-41c1-b6d1-1c49c4169a2f"
  }
}