{
  "id": "967403d1-59be-4eac-956b-8f3e4f8b0e41",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №20010/2/2023\n02 აგვისტო 2023\nდოკუმენტის #:\n20010/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n01 აგვისტო 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№ 20010/2/2023\n01 აგვისტო 2023 \n﻿გ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: ი/მ„----------“ (ს/ნ ----------) \nმოპასუხე: აუდიტის დეპარტამენტი \n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 14.07.2023 წელს განიხილა და მიიღო გადაწყვეტილება ი/მ ------------- 20.06.2023 წელს რეგისტრირებულ საჩივარზე (რეგისტრაციის №20010/2/2023). \n\n\nდავის საგანი:\nშემოსავლების სამსახურის 27.07.2022 წლის №20077 ბრძანების აღსრულების შედეგები.\n\n\nგასაჩივრებული გადაწყვეტილება:\n1. აუდიტის დეპარტამენტის 28.03.2023 წლის №056-16 საგადასახადო მოთხოვნა;\n2. შემოსავლების სამსახურის 2023 წლის 31 მაისის №12106 ბრძანება.\n\n\nდარიცხული თანხა: 56 651,07 ლარი.\nმათ შორის:\nბუნებ. რესურ. სარგებ. მოსაკრებელი - 25 514\nჯარიმა - 11 943\nსაურავი - 19 194,07\n\n\nფაქტების აღწერა/პროცედურული გარემოებები\nშემოსავლების სამსახურის აუდიტის დეპარტამენტის 2021 წლის 1 ივნისის №17172 ბრძანების საფუძველზე ჩატარდა მომჩივნის საქმიანობის კამერალური საგადასახადო შემოწმება ბუნებრივი რესურსებით სარგებლობისათვის მოსაკრებლის გაანგარიშების სისწორის განსაზღვრის მიზნით. შესამოწმებელ პერიოდად განისაზღვრა 2018 წლის 1 იანვრიდან 2021 წლის 1 მაისამდე საანგარიშო პერიოდი. შემოწმების შედეგებზე 2021 წლის 28 ივლისს შედგა საგადასახადო შემოწმების აქტი, რის საფუძველზეც აუდიტის დეპარტამენტმა გამოსცა გადასახადების/გადასახდელების და საგადასახადო სანქციების თანხების დარიცხვის/ შემცირების შესახებ 2021 წლის 3 აგვისტოს №25458 ბრძანება და 2021 წლის 4 აგვისტოს №056-63 საგადასახადო მოთხოვნა. \nშემოწმების აქტის მიხედვით გადასახადის გადამხდელი შესამოწმებელ პერიოდში ფლობდა სასარგებლო წიაღისეულის (სხვა საშენი მასალა (ბაზალტი) მოპოვების ლიცენზიებს N----------, N----------, N----------, N----------, N----------, N----------, N----------). შესამოწმებელ პერიოდზე გადამხდელს წარდგენილი აქვს ბუნებრივი რესურსებით სარგებლობისთვის მოსაკრებლის გაანგარიშებები, სადაც გადახდას დაქვემდებარებული ბუნებრივი რესურსების მოცულობა შეადგენს 56 865 მ 3 , ხოლო მოსაკრებლის თანხა შეადგენს \n39 806 ლარს.\nშემოწმების შედეგად დგინდება ეტაპობრივად მეწარმის მიერ ბუნებრივი რესურსების ფაქტიური მოპოვება. შესაბამისად, ,,ბუნებრივი რესურსებით სარგებლობისათვის მოსაკრებლის შესახებ\" საქართველოს კანონის მე-6 მუხლის პირველი ნაწილის „ზ“ ქვეპუნქტით და ამავე მუხლის მე-2 ნაწილის გათვალისწინებით, მოსაკრებელი გამოანგარიშდა როგორც სასარგებლო წიაღისეულის ლიცენზიით განსაზღვრული მოსაპოვებელი რაოდენობით და ათვისების გეგმის პერიოდების მიხედვით, ისე ფაქტობრივად მოპოვებული სასარგებლო წიაღისეულის ოდენობის მიხედვით (ისეთ შემთხვევებში, როდესაც ფაქტობრივი მოპოვება აჭარბებდა გეგმიურს). \nგაანგარიშებების მიხედვით გადამხდელის მიერ მოპოვებული ბუნებრივი რესურსების მოცულობამ შეადგინა 66 848 მ 3 , ხოლო მოსაკრებლის თანხამ 65 319 ლარი. მომჩივანს დაერიცხა მოსაკრებელი და დაეკისრა საგადასახადო კოდექსის 274-ე და 275-ე მუხლებით გათვალისწინებული ჯარიმა. \nაღნიშნული დარიცხვა 2021 წლის 17 აგვისტოს გასაჩივრდა შემოსავლების სამსახურში შემოსავლების სამსახურის 2021 წლის 27 ოქტომბრის №33828 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებული დავების განხილვის საბჭოში, რომლის 2022 წლის 11 თებერვლის №14991/2/2021 გადაწყვეტილებით გაუქმდა შემოსავლების სამსახურის 2021 წლის 27 ოქტომბრის №33828 ბრძანება და საჩივარი გადასახადის გადამხდელის მონაწილეობით ხელახლა განსახილველად დაუბრუნდა შემოსავლების სამსახურს.\nშემოსავლების სამსახურმა 2022 წლის 14 ივლისს გამართულ სხდომაზე განიხილა საქართველოს ფინანსთა სამინისტროსთან არსებული დავების განხილვის საბჭოს 2022 წლის 11 თებერვლის №14991/2/2021 გადაწყვეტილებით ხელახლა განსახილველად დაბრუნებული საჩივარი და ამავე სამსახურის 2022 წლის 27 ივლისის №20077 ბრძანებით საჩივარი დააკმაყოფილა ნაწილობრივ:\nა) გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nბ) მტკიცებულებების წარდგენის შემთხვევაში, დაევალა აუდიტის დეპარტამენტს, გადასახადის გადამხდელის მონაწილეობით შეისწავლოს წარმოდგენილი მტკიცებულებები საჩივარში მითითებული არგუმენტების და შემოსავლების სამსახურის უფროსის 2010 წლის 12 აგვისტოს №1475 ბრძანებით დამტკიცებული №2546 სიტუაციური სახელმძღვანელოს გათვალისწინებით. ხოლო შესწავლის შედეგებიდან გამომდინარე, სათანადო საფუძვლის არსებობის შემთხვევაში, განახორციელოს საგადასახადო ვალდებულებების კორექტირება (შემცირება);\nგ) დანარჩენ ნაწილში საჩივარი არ დაკმაყოფილდა. შემოსავლების სამსახურის 2022 წლის 27 ივლისის №20077 ბრძანების აღსრულების შედეგად, აუდიტის დეპარტამენტის 2023 წლის 21 მარტის დასკვნის საფუძველზე გადამხდელს საგადასახადო შემოწმებით დარიცხული თანხები არ შეუმცირდა. აღნიშნულზე, მომჩივანს წარედგინა 2023 წლის 28 მარტის №056-16 კორექტირებული საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 31.05.2023 წლის №12106 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nსაქმეზე არსებული მტკიცებულებების, აუდიტის დეპარტამენტის მიერ შედგენილი დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nმომჩივნის არგუმენტაცია\nშემოსავლების სამსახურის 2022 წლის 27 ივლისის N20077 ბრძანების მიხედვით აუდიტის დეპარტამენტს დაევალა სადავო საკითხის დამატებით შესწავლა შემოსავლების სამსახურის უფროსის 2010 წლის 12 აგვისტოს №1475 ბრძანებით დამტკიცებული №2546 სიტუაციური სახელმძღვანელოს გათვალისწინებით. აღნიშნული სიტუაციური სახელმძღვანელო ითვალისწინებს გეგმური და ფაქტიურად მოპოვებული წიაღისეულზე მოსაკრებლის დარიცხვის წესს, რომელიც განსხვავდება შემოწმების აქტით განსაზღვრული შედეგისაგან. შესაბამისად მიაჩნია, რომ მოსაკრებლის დარიცხვისას გათვალისწინებულ უნდა იქნას აღნიშნული სიტუაციური სახელმძღვანელო.\nითხოვს გაუქმდეს შემოსავლების სამსახურის ბრძანება და დაევალოს აუდიტის დეპარტამენტს საკითხების ხელახლა შესწავლა, მოხდეს დარიცხვის გადაანგარიშება შესაბამისი წესით. დარჩენილი ძირის გადახდა მოხდება 10 კალენდარულ დღეში გადაანგარიშებიდან. სანქციის ნაწილში ითხოვს პატიებას საგადასახადო კოდექსის 269-ე მუხლის შესაბამისად.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ.\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი:\nშემოსავლების სამსახურის 2022 წლის 27 ივლისის N20077 ბრძანების შესაბამისად განსაზღვრულ ვადაში გადამხდელს არ წარმოუდგენია საჩივარში მითითებული არგუმენტაციის დოკუმენტურად დადასტურებული მტკიცებულებები. ასევე, შემოსავლების სამსახურის უფროსის 2010 წლის 12 აგვისტოს №1475 ბრძანებით დამტკიცებული №2546 სიტუაციური სახელმძღვანელოს გათვალისწინებით, ვერ ხდება ლიცენზიების მიხედვით იდენტიფიცირება. შესაბამისად, საგადასახადო შემოწმების აქტით დარიცხული ვალდებულებები არ დაექვემდებარა კორექტირებას (შემცირებას).\nსადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საგადასახადო ორგანოს მიერ მომჩივნის საგადასახადო ვალდებულების გადაანგარიშება განხორციელებულია შემოსავლების სამსახურის 2022 წლის 27 ივლისის №20077 ბრძანების შესაბამისად და საბჭოს მიაჩნია, რომ არ არსებობს საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nბუნებრივი რესურსებით სარგებლობისათვის მოსაკრებელი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n23\n\nდოკუმენტის დათვალიერება\n\ninfohub@rs.ge",
    "title": "Document 967403d1-59be-4eac-956b-8f3e4f8b0e41"
  }
}