{
  "id": "263911a5-a778-4dbc-8e09-71e54710a8e1",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №83902/1/2023\n12 თებერვალი 2024\nდოკუმენტის #:\n83902/1/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n09 თებერვალი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, გაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის, ხელფასის სახით მიღებული შემოსავლები, გადახდის წყაროსთან გადასახადის დაკავების წესი\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n №83902/1/2023 \n09 თებერვალი 2024\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს \"------\" (ს/ნ \"------\" )\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,22.12.2023 წელს განიხილა და მიიღო გადაწყვეტილება შპს \"------\"-ს 4.10.2023 წელს რეგისტრირებულ საჩივარზე (რეგისტრაციის №83902/1/2023). \n\n\nდავის საგანი: \nსაგადასახადო შემოწმების შედეგად დარიცხული თანხების მართლზომიერება.\n\n\nგასაჩივრებული გადაწყვეტილება:\n1. აუდიტის დეპარტამენტის 4.07.2023 წლის №006-318 საგადასახადო მოთხოვნა;\n2. შემოსავლების სამსახურის 2023 წლის 18 სექტემბრის №22784 ბრძანება. \n\n\nდარიცხული თანხა: 1 206 185.36 ლარი.\nმათ შორის:\nგადასახადი - 772 138\nდღგ - 154 326\nმოგების გადასახადი - 523 707\nსაშემოსავლო გადასახადი - 94 105\nჯარიმა - 386 069\nსაურავი - 47 978.36\n\n\nფაქტების აღწერა/დარიცხვის საფუძვლები\nკომპანიის საქმიანობაა არასპეციალიზებული საბითუმო ვაჭრობა \"----\"-ს მიმდებარე ტერიტორიაზე.\nსაქართველოს ფინანსთა სამინისტროს საგამოძიებო სამსახურის საგამოძიებო დეპარტამენტის საბაჟო წესების დარღვევის წინააღმდეგ ბრძოლის სამმართველოს 28.03.2023 წლის №\"------\" წერილის შესაბამისად გამოიცა აუდიტის დეპარტამენტის 2023 წლის 30 მარტის №6452 და 26 ივნისის №14617 ბრძანებები და ჩატარდა მომჩივნის საქმიანობის სრული კამერალური საგადასახადო შემოწმება. შესამოწმებელ პერიოდად განისაზღვრა 2021 წლის 20 ოქტომბრიდან 2023 წლის 28 მარტის ჩათვლით საანგარიშო პერიოდები, ხოლო სასაქონლო-მატერიალური ფასეულობების ინვენტარიზაციის მიზნებისათვის 2023 წლის 3 აპრილის ჩათვლით საანგარიშო პერიოდები.\nშემოწმების შედეგები აისახა 2023 წლის 27 ივნისის საგადასახადო შემოწმების აქტში, საიდანაც ირკვევა რომ: \n- შემოწმებულ პერიოდში საწარმოს საქონელი სრულად იყო იმპორტირებული, იმპორტი ხორციელდებოდა, როგორც ჩინეთიდან, ასევე თურქეთიდან. საწარმოს უმეტეს შემთხვევაში ანგარიშსწორება განხორციელებული აქვს საბანკო გადარიცხვებით სხვა იურიდიულ პირებთან, თუმცა იმპორტიორი ორგანიზაციები არიან სხვა იურიდიული პირები. ამასთან არის შემთხვევები, როდესაც ბანკით გადარიცხულია იმ იურიდულ პირებთან, რომელიც ფიქსირდება იმპორტიორ ორგანიზაციებშიც, თუმცა ამ შემთხვევაში ბანკით გადარიცხული თანხები ბევრად აღემატება იმპორტირებული საქონლის საინვოისო ღირებულებას. საქართველოს საგადასახადო კოდექსის 97-ე და 982 მუხლების საფუძველზე, შემოწმებით გამოვლენილი სხვაობა დაკვალიფიცირდა დოკუმენტურად დაუდასტურებელ ხარჯად. გადასახადის გადამხდელს დაერიცხა გადასახადი და დაეკისრა ჯარიმა საგადასახადო კოდექსის 275-ე მუხლით. \n- საბანკო ამონაწერების დამუშავების შედეგად დგინდება, რომ გადამხდელს იმპორტირებული საქონელთან დაკავშირებით გარკვეულ ნაწილზე არ აქვს ანგარიშსწორება განხორციელებული. ამასთან, გადამხდელის მიერ არ არის განმარტებული თუ რა გზით და როგორ მოხდა ანგარიშსწორება. გადასახადის გადამხდელს იმპორტირებულ საქონელთან (გარკვეული ნაწილი, რომლის ანგარიშსწორებაც არ ფიქსირდება ბანკში) დაკავშირებით არ აქვს შესაბამისი საქონლის ღირებულების თანხის არარეზიდენტი მომწოდებლებისათვის გადახდის დოკუმენტი და არც ურთიერთშედარების აქტები არ იქნა წარმოდგენილი. გადასახადის გადამხდელის მხრიდან ასევე არ არის წარმოდგენილი ახსნა-განმარტება შეძენილი საქონლის ღირებულების თანხის არარეზიდენტი მომწოდებლისათვის სრულად გადახდის თაობაზე.\n„ცალკეულ შემთხვევებში პირის საგადასახადო ვალდებულებების განსაზღვრის მიზნით მეთოდური მითითების დამტკიცების თაობაზე“ შემოსავლების სამსახურის 2021 წლის 12 ნოემბრის №35390 ბრძანებით განსაზღვრული დანართი №8-ის შესაბამისად, იმის გათვალისწინებით, რომ სახეზეა ინვოისი და საბაჟო დეკლარაცია, რითიც დადასტურებულია შესაბამისი საქონლის შეძენა-იმპორტი, თუმცა არც ახსნა-განმარტება და არც რაიმე ხარჯის დამადასტურებელი დოკუმენტი არ იქნა წარმოდგენილი, იმპორტირებულ საქონელზე არარეზიდენტი მომწოდებლისათვის საინვოისო ღირებულების შესაბამისად გადასახდელი თანხის 75% ჩაითვალა ანაზღაურებულად, დარჩენილი 25% საქართველოს საგადასახადო კოდექსის 101-ე და 154-ე მუხლების შესაბამისად, განხილულ იქნა საწარმოს დირექტორზე გაცემულ ხელფასად და დაიბეგრა გადახდის წყაროსთან საშემოსავლო გადასახადით. პირს დაერიცხა გადასახადი და ჯარიმა საქართველოს საგადასახადო კოდექსის 275-ე მუხლის შესაბამისად. შემოწმების აქტის საფუძველზე გამოიცა აუდიტის დეპარტამენტის 2023 წლის 4 ივლისი №15741 ბრძანება და ამავე თარიღის №006-318 საგადასახადო მოთხოვნა. აღნიშნული აქტები 2023 წლის 2 აგვისტოს გასაჩივრდა შემოსავლების სამსახურში, რომლის 2023 წლის 18 სექტემბრის №22784 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-2 და მე-6 ნაწილებზე, 136-ე მუხლის მე-3 ნაწილზე, 61-ე მუხლის მე-3 ნაწილზე, მე-2 მუხლის მე-5 ნაწილზე, 73-ე მუხლის მე-4 და მე-9 ნაწილის „ბ“ ქვეპუნქტზე, 97-ე მუხლის პირველი ნაწილის „ბ“ ქვეპუნქტზე, 982 მუხლის პირველი ნაწილის „ა“ ქვეპუნქტზე, 101-ე მუხლის პირველ ნაწილზე, 154-ე მუხლის პირველი ნაწილის „ა“ ქვეპუნქტზე და 43-ე მუხლის მე-4 ნაწილზე.\nშემოსავლების სამსახური მიუთითებს შემოწმებით დადგენილ ფაქტობრივ გარემოებებზე და აღნიშნავს, რომ საგადასახადო დავის ეტაპზე გადასახადის გადამხდელის მხრიდან არ წარდგენილა მისი პოზიციის შესაბამისი რაიმე დოკუმენტაცია/მტკიცებულება, რომელიც შეცვლიდა შემოწმებით დადგენილ ფაქტობრივ გარემოებებს.\nზემოაღნიშნული სამართლებრივი ნორმების, ფაქტობრივი გარემოებებისა და მხარეთა არგუმენტების გათვალისწინებით, შემოსავლების სამსახურმა მიიჩნია, რომ სადავო საკითხთან დაკავშირებით, შემოწმებით დამატებით განსაზღვრული საგადასახადო ვალდებულებები შესაბამისობაშია კანონმდებლობის მოთხოვნებთან, გადასახადის გადამხდელის საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია\nმომჩივანი ითხოვს გადაუვადდეს შემოწმების პერიოდი, შესაბამისი დამადასტურებელი დოკუმენტაციის შესაგროვებლად. \nმომჩივნის მიერ დაფიქსირებული პოზიცია ასევე კუთვნილებისამებრ გადმოგზავნილია შემოსავლების სამსახურის დავების დეპარტამენტის 13.11.2023 წლის №\"------\" წერილით, რომელშიც მომჩივანი უთითებს შემდეგს: \nდავალიანება, რომელიც შემოსავლების სამსახურის გადასახადების ადმინისტრირების საინფორმაციო სისტემის მონაცემების მიხედვით პასივის სახით ერიცხება, მის მიერ სრულად არის მიჩნეული არაღიარებულად, შესაბამისად ითხოვს კორექტირების შეტანა მოხდეს და სრული თანხა, რომელიც შესაბამის გადაწყვეტილებაშია მითითებული, მიჩნეულ იქნეს არაღიარებულად, რადგან არ ეთანხმება დარიცხულ თანხას. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 43-ე მუხლის მე-4 ნაწილის თანახმად, საქართველოს საგადასახადო კანონმდებლობით დადგენილ ვალდებულებათა შეუსრულებლობის ან არაჯეროვნად შესრულების შემთხვევაში გადასახადის გადამხდელს ეკისრება ამ კოდექსით ან/და საქართველოს სხვა საკანონმდებლო აქტებით გათვალისწინებული პასუხისმგებლობა.\nსაგადასახადო კოდექსის 136-ე მუხლის მე-3 ნაწილის თანახმად, გადასახადის გადამხდელი ვალდებულია სრულად აღრიცხოს თავის საქმიანობასთან დაკავშირებული ყველა ოპერაცია, რათა გარანტირებული იყოს კონტროლი მათ დაწყებაზე, მიმდინარეობასა და დასრულებაზე.\nსაგადასახადო კოდექსის 61-ე მუხლის მე-3 ნაწილის მიხედვით, საგადასახადო ორგანო უფლებამოსილია პირს დაარიცხოს გადასახადი თავის ხელთ არსებული ინფორმაციის საფუძველზე, თუ პირი მას არ წარუდგენს გადასახადის დასარიცხად საჭირო ინფორმაციას.\nსაგადასახადო კოდექსის 73-ე მუხლის მე-9 ნაწილის „ბ“ ქვეპუნქტის თანახმად, საგადასახადო ვალდებულების განსაზღვრის მიზნით საგადასახადო ორგანოს უფლება აქვს, სამეურნეო ოპერაციის ფორმისა და შინაარსის გათვალისწინებით შეცვალოს მისი კვალიფიკაცია, თუ ოპერაციის ფორმა არ შეესაბამება მის შინაარსს.\nსაგადასახადო კოდექსის 97-ე მუხლის პირველი ნაწილის „ბ“ ქვეპუნქტის მიხედვით, რეზიდენტი საწარმოს (გარდა ამ მუხლის მე-2, მე-8-91 ნაწილებით გათვალისწინებული შემთხვევებისა) მოგების გადასახადით დაბეგვრის ობიექტია გაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის.\nსაგადასახადო კოდექსის 982 მუხლის პირველი ნაწილის „ა“ ქვეპუნქტის თანახმად, ამ მუხლის მიზნებისათვის ხარჯს, რომელიც ეკონომიკურ საქმიანობასთან დაკავშირებული არ არის, მიეკუთვნება ხარჯი, რომელიც დოკუმენტურად დადასტურებული არ არის, თუ ეს ვალდებულება დადგენილია ამ კოდექსის შესაბამისად.\nსაგადასახადო კოდექსის 101-ე მუხლის პირველი ნაწილის თანახმად, ხელფასის სახით მიღებულ შემოსავლებს განეკუთვნება ფიზიკური პირის მიერ დაქირავებით მუშაობის შედეგად მიღებული ნებისმიერი საზღაური ან სარგებელი, მათ შორის, წინა სამუშაო ადგილიდან პენსიის ან სხვა სახით მიღებული შემოსავალი, ან შემოსავალი მომავალი სამუშაო ადგილიდან.\nსაგადასახადო კოდექსის 154-ე მუხლის პირველი ნაწილის „ა“ ქვეპუნქტის თანახმად, გადახდის წყაროსთან გადასახადის დაკავება ევალება საგადასახადო აგენტს, რომელიც არის იურიდიული პირი, საწარმო/ორგანიზაცია ან მეწარმე ფიზიკური პირი, რომელიც დაქირავებულს უხდის ხელფასს. ამავე მუხლის მე-2 ნაწილის „ა“ და „ბ“ ქვეპუნქტების თანახმად, გადახდის წყაროსთან გადასახადის დაკავებისას, გადასახადის დაკავებისა და ბიუჯეტში მისი გადარიცხვისათვის პასუხისმგებლობა ეკისრება შემოსავლის გადამხდელს. გადასახადის თანხის დაუკავებლობის შემთხვევაში შემოსავლის გადამხდელი ვალდებულია ბიუჯეტში შეიტანოს დაუკავებელი გადასახადის თანხა ფაქტობრივად გადახდილი ანაზღაურების შესაბამისად და მასთან დაკავშირებული სანქციები.\n2023 წლის 27 ივნისის საგადასახადო შემოწმების აქტიდან ირკვევა რომ, საწარმოს საქონელი შემოწმებულ პერიოდში სრულად იყო იმპორტირებული, იმპორტი ხორციელდებოდა, როგორც ჩინეთიდან, ასევე თურქეთიდან. საწარმოს უმეტეს შემთხვევაში ანგარიშსწორება განხორციელებული აქვს საბანკო გადარიცხვებით სხვა იურიდიულ პირებთან, თუმცა იმპორტიორი ორგანიზაციები არიან სხვა იურიდიული პირები. ამასთან არის შემთხვევები, როდესაც ბანკით გადარიცხულია იმ იურიდულ პირებთან, რომელიც ფიქსირდება იმპორტიორ ორგანიზაციებშიც, თუმცა ამ შემთხვევაში ბანკით გადარიცხული თანხები ბევრად აღემატება იმპორტირებული საქონლის საინვოისო ღირებულებას.\nსაბანკო ამონაწერების დამუშავების შედეგად დგინდება, რომ გადასახადის გადამხდელს იმპორტირებული საქონელთან დაკავშირებით გარკვეულ ნაწილზე არ აქვს ანგარიშსწორება განხორციელებული. ამასთან, გადამხდელის მიერ არ არის განმარტებული თუ რა გზით და როგორ მოხდა ანგარიშსწორება. გადასახადის გადამხდელს იმპორტირებულ საქონელთან (გარკვეული ნაწილი, რომლის ანგარიშსწორებაც არ ფიქსირდება ბანკში) დაკავშირებით არ აქვს შესაბამისი საქონლის ღირებულების თანხის არარეზიდენტი მომწოდებლებისათვის გადახდის დოკუმენტი და არც ურთიერთშედარების აქტები არ იქნა წარმოდგენილი. გადასახადის გადამხდელის მხრიდან ასევე არ არის წარმოდგენილი ახსნა-განმარტება შეძენილი საქონლის ღირებულების თანხის არარეზიდენტი მომწოდებლისათვის სრულად გადახდის თაობაზე.\nმომჩივანი არ წარმოადგენს დოკუმენტურად დადასტურებულ მტკიცებულებებს/არგუმენტებს, რაც 2023 წლის 27 ივნისის საგადასახადო შემოწმების აქტით დადგენილი გარემოებების შეცვლის და დარიცხული თანხების შემცირების საფუძველი გახდებოდა.\nმხარეთა არგუმენტების, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საბჭოს მიაჩნია, რომ საჩივარი დაუსაბუთებელია, შემოსავლების სამსახურის სადავო ბრძანება მართლზომიერია და არ არსებობს მისი გაუქმების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nდაბეგვრას დაქვემდებარებული განაცემი\nდოკუმენტურად დაუდასტურებელი ხარჯები\nოპერაციისთვის კვალიფიკაციის შეცვლის საფუძვლები და სამეურნეო ოპერაციების ეკონომიკური გავლენა (73-ე მუხლის მე-9 ნაწილი)\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n9\n\nდოკუმენტის დათვალიერება\n\ninfohub@rs.ge",
    "title": "Document 263911a5-a778-4dbc-8e09-71e54710a8e1"
  }
}