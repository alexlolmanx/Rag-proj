{
  "id": "6a61864b-8789-4176-a214-22e0cbbc8969",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19522/2/2023\n15 ივნისი 2023\nდოკუმენტის #:\n19522/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n25 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, საქონლის დოკუმენტების გარეშე ტრანსპორტირება, რეალიზაცია და აღურიცხველობა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19522/2/2023\n25.05.2023\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „----------“ (ს/ნ ----------)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 25.05.2023 წელს განიხილა და მიიღო გადაწყვეტილება შპს „----------“ 26.04.2023 წელს რეგისტრირებულ საჩივარზე (რეგისტრაციის №19522/2/2023).\n\n\nდავის საგანი:\nშემოსავლების სამსახურის 3.02.2023 წლის №1885 ბრძანების აღსრულების შედეგები.\n\n\nგასაჩივრებული გადაწყვეტილება:\n1. აუდიტის დეპარტამენტის 16.02.2023 წლის №006-61 საგადასახადო მოთხოვნა;\n2. შემოსავლების სამსახურის 12.04.2023 წლის №8031 ბრძანება.\n\n\nდარიცხული თანხა: 1 089 851,05 ლარი.\nმათ შორის:\nგადასახადი - 543 091\nაქციზის გადასახადი - 339 450\nდღგ - 101 645\nმოგების გადასახადი - 101 996\nჯარიმა - 273 454\nსაურავი - 273 306,05 \n\n\nფაქტების აღწერა/დარიცხვის საფუძვლები\nაუდიტის დეპარტამენტის 28.06.2022 წლის კამერალური საგადასახადო შემოწმების აქტით შემოწმებულია 1.01.2019 წლიდან 1.03.2022 წლამდე პერიოდი.\nშემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 13.07.2022 წლის №006-22 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 3.02.2023 წლის №1885 ბრძანებით საჩივარი დაკმაყოფილდა ნაწილობრივ. სასაქონლო-მატერიალური ფასეულობების ინვენტარიზაციით გამოვლენილი დანაკლისის მიწოდებად განხილვის საკითხთან დაკავშირებით, აუდიტის დეპარტამენტს დაევალა საქართველოს ფინანსთა სამინისტროსთან არსებული დავების განხილვის საბჭოს 21.10.2021 წლის №9885/2/2020 გადაწყვეტილების აღსრულების შედეგების გათვალისწინებით, შეისწავლოს/გამოიკვლიოს სადავო საკითხი და სათანადო საფუძვლების არსებობის შემთხვევაში, განახორციელოს საგადასახადო ვალდებულებების შესაბამისი კორექტირება (შემცირება).\nშემოსავლების სამსახურის 3.02.2023 წლის №1885 ბრძანების აღსრულების შედეგებზე შედგენილი აუდიტის დეპარტამენტის 9.02.2023 წლის დასკვნაში აღნიშნულია, რომ საქართველოს ფინანსთა სამინისტროსთან არსებული დავების განხილვის საბჭოს 21.10.2021 წლის №9885/2/2020 გადაწყვეტილების აღსრულების მიზნით აუდიტის დეპარტამენტის მიერ შედგენილია დასკვნა გადაანგარიშებაზე, რომლის მიხედვითაც 13.09.2019 წელს შედგენილ საგადასახადო შემოწმების აქტში დაფიქსირებული 36 359 ლიტრი სპირტის დანაკლისის ნაცვლად, დანაკლისმა შეადგინა 22 230 ლიტრი, რამაც გამოიწვია აქტით დარიცხული თანხების კორექტირება (შემცირება). \nაუდიტის დეპარტამენტის 9.02.2023 წლის დასკვნის საფუძველზე, 16.02.2023 წლის №2897 ბრძანებით მომჩივანს შეუმცირდა სულ 2 789 707 ლარი, მათ შორის გადასახადი 1 860 280 ლარი და ჯარიმა 929 427 ლარი. გადასახადის გადამხდელს წარედგინა აუდიტის დეპარტამენტის 16.02.2023 წლის №006-61 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 12.04.2023 წლის №8031 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე 304- ე მუხლის 21 ნაწილზე და ყურადღებას ამახვილებს საქმეში არსებულ ფაქტობრივ გარემოებებზე, რომლის თანახმად დგინდება, რომ შპს „----------“-ზე (ს/ნ ----------) და შპს „----------“-ზე (ს/ნ ----------) რეალიზებული პროდუქციის აქციზის გადასახადით დაბეგვრის საფუძველზე, შემოწმებით დარიცხული თანხები დაექვემდებარა შემცირებას. ასევე, საქართველოს ფინანსთა სამინისტროსთან არსებული დავების განხილვის საბჭოს 21.10.2021 წლის №9885/2/2020 გადაწყვეტილების აღსრულების შედეგების გათვალისწინებით, შესწავლილ იქნა სპირტის დანაკლისის საკითხი და შემოწმებით დაფიქსირებული 36 359 ლიტრი სპირტის დანაკლისის ნაცვლად, დანაკლისმა შეადგინა 22 230 ლიტრი, რამაც გამოიწვია საგადასახადო შემოწმების აქტით დარიცხული თანხების კორექტირება/შემცირება.\nსაქმეზე არსებული მტკიცებულებების და აუდიტის დეპარტამენტის დასკვნის შედეგების გათვალისწინებით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს საჩივრის დაკმაყოფილების საფუძველი. \n\n\nმომჩივნის არგუმენტაცია\nსაზოგადოება სასაქონლო-მატერიალური ფასეულობების დანაკლისს არ ეთანხმება და არ აქვს აღიარებული, კონკრეტული ფაქტობრივი გარემოებების გამო, რომელიც წარდგენილი აქვს დავების განხილვის საბჭოში. საზოგადოების პოზიცია და არგუმენტაცია გაიზიარა საქართველოს ფინანსთა სამინისტროსთან არსებულმა დავების განხილვის საბჭომ და მიიჩნია, რომ საკითხი მოითხოვდა დამატებით შესწავლას. გადაწყვეტილებით აუდიტის დეპარტამენტს დაევალა სასაქონლომატერიალური ფასეულობების ინვენტარიზაციის შედეგების (დანაკლისის) საკითხის დამატებით შესწავლა. აუდიტის დეპარტამენტის მიერ მიღებულ გადაწყვეტილებას საზოგადოება არ ეთანხმება და წარდგენილი აქვს საჩივარი. შესაბამისად, ვიდრე არ დასრულდება საკითხის შესწავლა, ამ ნაწილში თანხის დარიცხვა უსაფუძვლოა. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 286-ე მუხლის მე-9 ნაწილის თანახმად, გადასახადის გადამხდელთან ამ კოდექსით გათვალისწინებული დანაკლისის გამოვლენა ითვლება მისი აღმოჩენის მომენტში საბაზრო ფასით განხორციელებულ მიწოდებად. ამასთანავე, თუ სასაქონლო-მატერიალური ფასეულობების დანაკლისი საგადასახადო ორგანოს მიერ ინვენტარიზაციის შედეგად გამოვლინდა, პირი დამატებით ჯარიმდება ამ სასაქონლო-მატერიალური ფასეულობების საბაზრო ღირებულების 10 პროცენტის ოდენობით.\nსაგადასახადო კოდექსის 97-ე მუხლის პირველი ნაწილის „გ“ ქვეპუნქტის 1.01.2022 წლამდე მოქმედი რედაქციით, რეზიდენტი საწარმოს (გარდა ამ მუხლის მე-2, მე-8 და მე-9 ნაწილებით გათვალისწინებული შემთხვევებისა) მოგების გადასახადით დაბეგვრის ობიექტია უსასყიდლოდ საქონლის მიწოდება/მომსახურების გაწევა ან/და ფულადი სახსრების გადაცემა.\nსაგადასახადო კოდექსის 983 მუხლის მე-2 ნაწილის თანახმად, ამ კოდექსით გათვალისწინებული სასაქონლო-მატერიალური ფასეულობის ან/და ძირითადი საშუალების დანაკლისი ითვლება მისი გამოვლენის მომენტში ამ საქონლის უსასყიდლოდ მიწოდებად.\nსაგადასახადო კოდექსის 161-ე მუხლის პირველი ნაწილის „ა“ ქვეპუნქტის 1.01.2021 წლამდე მოქმედი რედაქციით, დღგ-ით დასაბეგრი ოპერაციაა საქართველოს ტერიტორიაზე ეკონომიკური საქმიანობის ფარგლებში საქონლის მიწოდება.\nსაგადასახადო კოდექსის 184-ე მუხლის პირველი ნაწილის „ა“ ქვეპუნქტის თანახმად, აქციზით დასაბეგრი ოპერაციები და დასაბეგრი ოპერაციების განხორციელების მომენტია მწარმოებლის მიერ საქართველოში წარმოებული აქციზური საქონლის მიწოდების ან/და საწარმოს საწყობიდან სარეალიზაციოდ გატანის მომენტი.\nშემოსავლების სამსახურის 3.02.2023 წლის №1885 ბრძანებით აუდიტის დეპარტამენტს დაევალა გამოვლენილი დანაკლისის მიწოდებად განხილვის საკითხთან დაკავშირებით, საქართველოს ფინანსთა სამინისტროსთან არსებული დავების განხილვის საბჭოს 21.10.2021 წლის №9885/2/2020 გადაწყვეტილების აღსრულების შედეგების გათვალისწინებით, შეისწავლოს/გამოიკვლიოს სადავო საკითხი და სათანადო საფუძვლების არსებობის შემთხვევაში, განახორციელოს საგადასახადო ვალდებულებების შესაბამისი კორექტირება (შემცირება).\nაუდიტის დეპარტამენტის 9.02.2023 წლის დასკვნაში აღნიშნულია, რომ საბჭოს 21.10.2021 წლის №9885/2/2020 გადაწყვეტილების აღსრულების მიზნით აუდიტის დეპარტამენტის მიერ შედგენილია დასკვნა გადაანგარიშებაზე, რომლის მიხედვითაც 13.09.2019 წელს შედგენილ საგადასახადო შემოწმების აქტში დაფიქსირებული 36 359 ლიტრი სპირტის დანაკლისის ნაცვლად, დანაკლისმა შეადგინა 22 230 ლიტრი. აღნიშნულის შესაბამისად განხორციელდა შემოწმების აქტით დარიცხული თანხების კორექტირება (შემცირება).\nსაბჭო ყურადღებას ამახვილებს იმ გარემოებაზე, რომ საგადასახადო შემოწმების შედეგების გადაანგარიშებისას შესწავლილია და გათვალისწინებული იქნა საბჭოს 21.10.2021 წლის №9885/2/2020 გადაწყვეტილების აღსრულების შედეგად, დანაკლისის კორექტირებული რაოდენობა, კერძოდ 36 359 ლიტრი სპირტის დანაკლისის ნაცვლად, დანაკლისად განსაზღვრული სპირტის მოცულობა 22 230 ლიტრი. შედეგად კი განხორციელდა დარიცხული გადასახადის და სანქციის თანხების კორექტირება (შემცირება).\nაღნიშნულიდან გამომდინარე საბჭოს მიაჩნია, რომ აუდიტის დეპარტამენტის 9.02.2023 წლის დასკვნა გამოცემულია შემოსავლების სამსახურის 3.02.2023 წლის №1885 ბრძანების შესაბამისად და მიიჩნევს, რომ არ არსებობს სადავო აქტების გაუქმების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდანაკლისის ჯარიმები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n40\n\nდოკუმენტის დათვალიერება\n\ninfohub@rs.ge",
    "title": "Document 6a61864b-8789-4176-a214-22e0cbbc8969"
  }
}