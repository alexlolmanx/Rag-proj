{
  "id": "38f379cd-6540-40ac-9ec8-f6a00794e515",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 31052\n13 დეკემბერი 2022\nდოკუმენტის #:\n31052\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n15 ოქტომბერი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nმიწაზე ქონების გადასახადის გადამხდელი და დაბეგვრის ობიექტი\nჩამოტვირთვა\nგაზიარება\nბრძანება N 31052\n15/10/2020\n\n\n\n\nა(ა)იპ ---------- \n(მის.: ----------)\nსადავო საკითხთან დაკავშირებით საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს  2020 წლის  25 სექტემბერს გამართულ სხდომაზე (ოქმი №72) განიხილა ა(ა)იპ ----- ს 2020 წლის 24 იანვრის №48971/1/2020 საჩივარი, შემოსავლების სამსახურის აუდიტის დეპარტამენტის 2019 წლის 27 დეკემბრის №007-660 საგადასახადო მოთხოვნასთან დაკავშირებით.\n\n\nგადასახადის გადამხდელის პოზიცია:\nარ ეთანხმება სახელმწიფოსაგან უზუფრუქტის ხელშეკრულებით გადაცემული მიწის ნაკვეთების დაბეგვრას ქონების გადასახადით.\n\n\nფაქტობრივი გარემოებები:\nსაქმეში არსებული მასალებით ირკვევა, რომ შემოსავლების სამსახურის აუდიტის დეპარტამენტის 2019 წლის 20 აგვისტოს №29050 ბრძანების საფუძველზე ა(ა)იპ ----- ს საქმიანობის კამერალური საგადასახადო შემოწმება. 2016 წლის საანგარიშო პერიოდის შემოწმების შედეგებზე, 2019 წლის 26 დეკემბერს შედგა საგადასახადო შემოწმების შუალედური აქტი, რომლის საფუძველზეც გამოიცა 2019 წლის 27 დეკემბრის №46788 ბრძანება და გადამხდელს წარედგინა ამავე თარიღის №007-660 საგადასახადო მოთხოვნა. გადასახადის გადამხდელის საგადასახადო ვალდებულება დამატებით განისაზღვრა სულ 162 772 ლარით, მათ შორის: გადასახადი 77 212 ლარი, ჯარიმა 40 777 ლარი. ხოლო, საურავი 44 783 ლარი.\n \nსაგადასახადო შემოწმების შუალედური აქტის მიხედვით, სადავო საკითხთან დაკავშირებით დარიცხვა გამოწვეულია შემდეგი გარემოებებით:\nსადავო საკითხთან დაკავშირებით, შესამოწმებელი პერიოდისთვის ორგანიზაციას საკუთრებაში აქვს არასასოფლო-სამეურნეო დანიშნულების მიწის ნაკვეთები. ასევე, სახელწიფოსგან 49 წლიანი უსასყიდლო უზუფრუქტის ხელშეკრულებით გადაცემული აქვს არასასოფლო-სამეურნეო დანიშნულების მიწის ნაკვეთები, რომელიც მდებარეობს ქ.-------ში, ქ.-------ში უზუფრუქტით მიღებული მიწის ნაკვეთები ორგანიზაციას გადაცემული აქვს იჯარით.\nსაქართველოს საგადასახადო კოდექსის 203-ე მუხლის შესაბამისად, შემოწმების შედეგად, ქონების გადასახადით დაიბეგრა, როგორც ორგანიზაციის საკუთრებაში არსებული მიწები. ასევე, სახელმწიფოსგან უზუფრუქტის ხელშეკრულებით გადაცემული მიწის ნაკვეთები.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ სადავო საკითხთან დაკავშირებით საჩივარი არ უნდა დაკმაყოფილდეს შემდეგ გარემოებათა გამო:\nსადავო საკითხთან დაკავშირებით შემოსავლების სამსახური მიუთითებს საქართველოს საგადასახადო კოდექსის საქართველოს საგადასახადო კოდექსის 203-ე მუხლის „ბ“ ქვეპუნქტზე, რომლის თანახმად, მიწაზე ქონების გადასახადის გადამხდელია პირი საგადასახადო წლის 1 აპრილის მდგომარეობით, სახელმწიფო საკუთრებაში არსებულ მიწაზე, რომლითაც სარგებლობს ან რომელსაც ფლობს იგი.\nსაქართველოს საგადასახადო კოდექსის 204-ე მუხლის მე-2 ნაწილის თანახმად, არასასოფლო-სამეურნეო დანიშნულების მიწაზე ქონების გადასახადის განაკვეთები კონკრეტული მიწის ნაკვეთისათვის, მიწის ნაკვეთის ადგილმდებარეობის გათვალისწინებით, გაიანგარიშება შემდეგი წესით:\nა) გადასახადის საბაზისო განაკვეთი დგინდება წელიწადში მიწის ერთ კვადრატულ მეტრზე 0.24\nლარის ოდენობით;\nბ) მუნიციპალიტეტის წარმომადგენლობითი ორგანოს − საკრებულოს გადაწყვეტილებით, შესაბამისი საბაზისო განაკვეთი მრავლდება ტერიტორიულ კოეფიციენტზე. ამასთანავე, ტერიტორიული კოეფიციენტი არ შეიძლება იყოს 1,5-ზე მეტი.\nაღნიშნულ ნორმებზე და ფაქტობრივ გარემოებებზე დაყრდნობით, შემოსავლების სამსახური განმარტავს, რომ განსახილველ შემთხვევაში ორგანიზაციას სახელწიფოსგან 49 წლიანი უსასყიდლო უზუფრუქტის ხელშეკრულებით გადაცემული აქვს არასასოფლო-სამეურნეო დანიშნულების მიწის ნაკვეთები, რომლითაც სარგებლობს ორგანიზაცია. კერძოდ უზუფრუქტით მიღებული მიწის ნაკვეთები გაცემული აქვს იჯარით და იღებს შესაბამის შემოსავლებს საიჯარო მომსახურებიდან. ამასთან, საქმეზე წარმოდგენილი მასალებით დამატებით დგინდება, რომ უზუფრუქტით მიღებული მიწის ნაკვეთების იჯარით გაცემამდე ორგანიზაციამ მიმართა საქართველოს ეკონომიკისა და მდგრადი განვითარების სამინისტროს იჯარით გაცემის ნებართვაზე, რომლის პასუხადაც სახელმწიფო ქონების ეროვნულმა სააგენტომ გასცა თანხმობა და აგრეთვე განუმარტა, რომ ქონების იჯარის უფლების გაცემით, ხელი არ უნდა შეეშალოს ხელშეკრულებით ნაკისრი ვალდებულებების შესრულებას, ხოლო ვალდებულებათა დარღვევის შემთხვევაში საანგენტოს წინაშე პასუხისმგებელი იქნება ა(ა)იპ ------- .\nზემოაღნიშნულიდან გამომდინარე, შემოსავლების სამსახურმა მიიჩნია, რომ სახელმწიფოსგან 49 წლიანი უსასყიდლო უზუფრუქტის ხელშეკრულებით გადაცემული არასასოფლო-სამეურნეო დანიშნულების მიწის ნაკვეთების ქონების გადასახადით დაბეგვრა შესაბამისობაშია კანონმდებლობის მოთხოვნებთან და არ არსებობს მომჩივნის მიერ შემოსავლების სამსახურში წარმოდგენილი საჩივრის აღნიშნულ ნაწილში დაკმაყოფილების საფუძველი.\n \nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n \n1. ა(ა)იპ ------- ს საჩივარი სადავო საკითხთან დაკავშირებით არ დაკმაყოფილდეს;\n2. აღნიშნული გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nარასასოფლო-სამეურნეო მიწა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n45\n\nდოკუმენტის დათვალიერება\n\ninfohub@rs.ge",
    "title": "Document 38f379cd-6540-40ac-9ec8-f6a00794e515"
  }
}