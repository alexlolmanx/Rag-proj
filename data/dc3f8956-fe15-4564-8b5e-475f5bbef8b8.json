{
  "id": "dc3f8956-fe15-4564-8b5e-475f5bbef8b8",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 27057\n09 დეკემბერი 2025\nდოკუმენტის #:\n27057\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n09 დეკემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nნაწილობრივ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nსაგადასახადო დავალიანების გადახდევინების უზრუნველყოფა საგადასახადო ორგანოს მიერ, საგადასახადო გირავნობა/იპოთეკა\nჩამოტვირთვა\nგაზიარება\nN 27057\n09 დეკემბერი 2025\n\n\n\n\nბ რ ძ ა ნ ე ბ ა \n\n\n\n\nი/მ ------- (ს/ნ ---------------) \n(მის.: ----------------------------) \n2025 წლის 16 ოქტომბრის საჩივრის \nნაწილობრივ დაკმაყოფილების თაობაზე\n\n\n\n\nშემოსავლების სამსახურმა დავების განხილვის საბჭოს 2025 წლის 31 ოქტომბრისა (ოქმი №91) და 21 ნოემბრის (ოქმი №97) სხდომებზე განიხილა ი/მ ----- (ს/ნ -----) №162606/21 საჩივარი, რომლითაც გადასახადის გადამხდელი არ ეთანხმება შემოსავლების სამსახურის ვალის მართვის დეპარტამენტის 2025 წლის 29 ივლისის №21-17/55591 გადაწყვეტილებას.\n\n\nგადასახადის გადამხდელის მოთხოვნა:\nმომჩივანი წარმოდგენილ საჩივარში განმარტავს, რომ 2025 წლის 23 ივლისს №116617/21 საჩივრით მიმართა შემოსავლების სამსახურის ვალის მართვის დეპარტამენტს, შემდეგი მოთხოვნით, რომ გაუქმებულიყო მის კუთვნილ უძრავ ქონებებზე (ბინებზე) მდებარე: ქ. ------, ს/კ ------; ს/კ ------ უსაფუძვლოდ და კანონდარღვევით რეგისტრირებული, ------“-ის (ს/ნ -------) საკადასტრო კოდზე: ------ საჯარო რეესტრში შემოსავლების სამსახურის 2017 წლის 29 დეკემბრის №------ შეტყობინებით წარმოშობილი საგადასახადო გირავნობის/იპოთეკის უფლება. მომჩივანი მიუთითებს 2014 წლის 3 თებერვალს -------- და -------“-ს შორის გაფორმებულ უძრავი ქონების ნასყიდობის წინარე ხელშეკრულებასა და ამავე ხელშეკრულების საფუძველზე 2023 წლის 28 მარტს სასამართლოს მიერ მიღებულ გადაწყვეტილებაზე. მომჩივანი მიიჩნევს, რომ ვალის მართვის დეპარტამენტმა სადავო გადაწყვეტილებით გასცა ბუნდოვანი და სრულიად დაუსაბუთებელი პასუხი, კერძოდ, მოსთხოვეს სასამართლო გადაწყვეტილების განმარტება, მაშინ როდესაც ------- ზემოაღნიშნული ქონებები --------“-სგან (ს/ნ -------) შეძენილი ჰქონდა 2014 წლის 3 თებერვალს, საგადასახადო გირავნობის/იპოთეკის უფლების წარმოშობამდე. მომჩივანი ქ. ------ საქალაქო სასამართლოს 2023 წლის 28 მარტის საქმე №------ გადაწყვეტილებით ცნობილ იქნა ამ ქონების მესაკუთრედ და ამავე გადაწყვეტილების საფუძველზე რეგისტრირებული იქნა საჯარო რეესტრში საკუთრების უფლებით. \nმომჩივანმა 2025 წლის 5 სექტემბერს №------ განცხადებით მიმართა ვალის მართვის დეპარტამენტს და მოითხოვა გონივრული ვადა, რომ წარედგინა მოთხოვნილი დოკუმენტაცია, ამასთან, აღნიშნავს, რომ სასამართლოს გადაწყვეტილება (სარეზოლუციო ნაწილი) არ არის ბუნდოვანი, ჩამოყალიბებულია და მიღებულია სასამართლოს მიერ კანონშესაბამისად.\nყოველივე ზემოაღნიშნულიდან გამომდინარე, გადამხდელი ითხოვს, გაუქმდეს ვალის მართვის დეპარტამენტის სადავო გადაწყვეტილება და მის კუთვნილ უძრავ ქონებებზე ს/კ -----; ს/კ------ რეგისტრირებული სადავო საგადასახადო გირავნობის/იპოთეკის უფლება. \n\n\nფაქტობრივი გარემოებები:\nშემოსავლების სამსახურის გადასახადების ადმინისტრირების საინფორმაციო სისტემის მონაცემების მიხედვით, ------“(ს/ნ-------) 2017 წლის 29 დეკემბრის მდგომარეობით ერიცხებოდა საგადასახადო დავალიანება.\nსაგადასახადო დავალიანების არსებობის გამო, საქართველოს საგადასახადო კოდექსის 239-ე მუხლის საფუძველზე, -------“-ის (ს/ნ -------) მთელ ქონებაზე 2017 წლის 29 დეკემბრის №------ შეტყობინების საფუძველზე, გავრცელდა საგადასახადო გირავნობა/იპოთეკის უფლება. შესაბამისად, საჯარო რეესტრის ეროვნული სააგენტოს 2017 წლის 29 დეკემბრის №------- გადაწყვეტილებით, ----- ამხანაგობა „-----“-ის (ს/ნ ------) მთელ ქონებაზე განხორციელდა საგადასახადო გირავნობის/იპოთეკის უფლების რეგისტრაცია.\nსაქართველოს იუსტიციის სამინისტროს საჯარო რეესტრის 2024 წლის 13 დეკემბერს მომზადებული ამონაწერის თანახმად, №------ საკადასტრო კოდით რეგისტრირებული უძრავი ქონების მესაკუთრეს წარმოადგენს ი/მ ------ (ს/ნ --------). საკუთრების უფლების დამადასტურებელი დოკუმენტია - გადაწყვეტილება №------, დამოწმების თარიღი: 2023 წლის 28 მარტი,----- საქალაქო სასამართლო სამოქალაქო საქმეთა კოლეგია.\nსაქართველოს იუსტიციის სამინისტროს საჯარო რეესტრის 2025 წლის 7 მარტს მომზადებული ამონაწერის თანახმად, №-------საკადასტრო კოდით რეგისტრირებული უძრავი ქონების მესაკუთრეს წარმოადგენს ი/მ -------(ს/ნ -------. საკუთრების უფლების დამადასტურებელი დოკუმენტია - განჩინება №-------, დამოწმების თარიღი: 2023 წლის 28 მარტი, თბილისის საქალაქო სასამართლო სამოქალაქო საქმეთა კოლეგია. \nაღნიშნული ამონაწერების თანახმად, №------- და №------ საკადასტრო კოდებით რეგისტრირებულ უძრავ ქონებებზე, კვლავ ფიქსირდება საქართველოს საგადასახადო კოდექსის 239-ე მუხლის საფუძველზე, ----- ამხანაგობა „-----“-ის (ს/ნ ------) მთელ ქონებაზე 2017 წლის 29 დეკემბრის №------ შეტყობინების საფუძველზე, გავრცელებული საგადასახადო გირავნობა/იპოთეკის უფლება. \nი/მ ----- (ს/ნ -----) 2025 წლის 23 ივლისს №----- განცხადებით მომართა შემოსავლების სამსახურს და ----- საქალაქო სასამართლოს სამოქალაქო საქმეთა კოლეგიის 2023 წლის 28 მარტის (საქმე №------) კანონიერ ძალაში შესული სასამართლო გადაწყვეტილების სარეზოლუციო ნაწილის საფუძველზე, მოითხოვა №------ და №------ საკადასტრო კოდებით რეგისტრირებულ უძრავ ქონებებზე ------ ამხანაგობა „-------“-ის (ს/ნ ------) საგადასახადო დავალიანების გადახდევინების უზრუნველყოფის მიზნით გავრცელებული საგადასახადო გირავნობა/იპოთეკის უფლების გაუქმება. \nვინაიდან 2025 წლის 23 ივლისის №------ განცხადებით ი/მ -------(ს/ნ -----) მიერ წარმოდგენილ იქნა ------ საქალაქო სასამართლოს სამოქალაქო საქმეთა კოლეგიის 2023 წლის 28 მარტის (საქმე №-------) კანონიერ ძალაში შესული სასამართლო გადაწყვეტილების სარეზოლუციო ნაწილი, რომლითაც ვერ დგინდება ქონების ღირებულების სრულად გადახდის ფაქტი, საგადასახადო გირავნობის/იპოთეკის უფლების მარეგისტრირებელ ორგანოში რეგისტრაციამდე, ვალის მართვის დეპარტამენტის მიერ მიჩნეულ იქნა, რომ მოცემულ ეტაპზე არ არსებობდა გადამხდელის მოთხოვნის დაკმაყოფილების სამართლებრივი საფუძველი. \nაღნიშნულთან დაკავშირებით ი/მ ----- (ს/ნ ------) გაეგზავნა ვალის მართვის დეპარტამენტის 2025 წლის 29 ივლისის №------ წერილი. \nვალის მართვის დეპარტამენტის 2025 წლის 29 ივლისის №----- წერილის პასუხად, ი/მ ------ (ს/ნ -----) წარმომადგენელმა 2025 წლის 5 სექტემბრის №-------- განცხადებით ითხოვა გონივრული ვადა, მოთხოვნილი დოკუმენტაციის წარმოსადგენად.\nამასთან, სსიპ საჯარო რეესტრის ეროვნული სააგენტოს მიერ მომზადებული ამონაწერის თანახმად, სააგენტოს №----- (2025 წლის 14 ივლისი) გადაწყვეტილებით განხორციელდა რეგისტრირებულ მონაცემებში უფლების სუბიექტისა და ობიექტის საიდენტიფიკაციო მონაცემების ცვლილების რეგისტრაცია უძრავ ნივთზე (ძველი ს/კ -------), მიენიჭა ახალი საკადასტრო კოდი და ჩამოყალიბდა შემდეგი მონაცემებით: საკადასტრო კოდი: -------- მესაკუთრე -ი/მ ------- (ს/ნ ----------).\nსსიპ საჯარო რეესტრის ეროვნული სააგენტოს მიერ მომზადებული ამონაწერის თანახმად, სააგენტოს №------ (2025 წლის 14 ივლისი) გადაწყვეტილებით განხორციელდა რეგისტრირებულ მონაცემებში უფლების სუბიექტისა და ობიექტის საიდენტიფიკაციო მონაცემების ცვლილების რეგისტრაცია უძრავ ნივთზე (ძველი ს/კ -------), მიენიჭა ახალი საკადასტრო კოდი და ჩამოყალიბდა შემდეგი მონაცემებით: საკადასტრო კოდი: --------- მესაკუთრე -ი/მ --------- (ს/ნ ---------). \n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადასახადის გადამხდელის მოთხოვნა უნდა დაკმაყოფილდეს ნაწილობრივ შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები. \nშემოსავლების სამსახური მიუთითებს საქართველოს საგადასახადო კოდექსის მე-8 მუხლის 23-ე ნაწილზე, რომლის თანახმად, საგადასახადო დავალიანება არის გადასახადის გადამხდელის მიერ დადგენილ ვადაში გადაუხდელი გადასახადების ან/და სანქციების (მათ შორის, საბაჟო სანქციის) თანხასა და ზედმეტად გადახდილი გადასახადების ან/და სანქციების (მათ შორის, საბაჟო სანქციის) თანხას შორის სხვაობა. \nსაქართველოს საგადასახადო კოდექსის 238-ე მუხლის პირველი ნაწილის თანახმად, საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად განახორციელოს შემდეგი ღონისძიებები:\nა) საგადასახადო გირავნობა/იპოთეკა;\nბ) მესამე პირზე გადახდევინების მიქცევა;\nგ) ქონებაზე ყადაღის დადება;\nდ) ყადაღადადებული ქონების რეალიზაცია;\nე) საბანკო ანგარიშზე საინკასო დავალების წარდგენა;\nვ) გადასახადის გადამხდელის სალაროდან ნაღდი ფულის ამოღება.\nამავე მუხლის მე-2 ნაწილის თანახმად, საგადასახადო დავალიანების გადახდევინების უზრუნველყოფის ღონისძიებების განხორციელების რიგითობას ირჩევს საგადასახადო ორგანო, თუ ამ კოდექსით სხვა რამ არ არის დადგენილი.\nამავე მუხლის მე-6 ნაწილის თანახმად, საგადასახადო დავალიანების გაუქმებასთან ერთად უქმდება მისი გადახდევინების უზრუნველსაყოფად დაწყებული ამ თავით გათვალისწინებული ნებისმიერი ღონისძიება, თუ ამ კოდექსით სხვა რამ არ არის დადგენილი.\nსაქართველოს საგადასახადო კოდექსის 239-ე მუხლის პირველი ნაწილის თანახმად, საგადასახადო გირავნობა/იპოთეკა არის სახელმწიფოს უფლება, საგადასახადო დავალიანების გადახდევინება უზრუნველყოს გადასახადის გადამხდელის, სხვა ვალდებული პირის ქონებიდან. ამავე მუხლის მე-2 ნაწილის თანახმად, საგადასახადო გირავნობის/იპოთეკის რეგისტრაციის უფლება წარმოიშობა საგადასახადო დავალიანების წარმოშობასთან ერთად და მარეგისტრირებელ ორგანოში რეგისტრაციის მომენტიდან და ვრცელდება საგადასახადო დავალიანების ფარგლებში, პირის საკუთრებაში არსებულ ან/და მის ბალანსზე რიცხულ ქონებაზე (გარდა ლიზინგით მიღებულისა), საგადასახადო დავალიანების წარმოქმნის შემდეგ შეძენილი ქონების ჩათვლით. საგადასახადო გირავნობის/იპოთეკის უფლების გამოყენება შესაძლებელია ამ კოდექსის 265-ე მუხლით გათვალისწინებულ შემთხვევაში.\nამავე მუხლის მე-5 ნაწილის თანახმად, თუ საგადასახადო გირავნობით/იპოთეკით დატვირთული ქონება გაიყიდება ან რაიმე გზით გადაეცემა სხვა მფლობელს საგადასახადო გირავნობის/იპოთეკის უფლების გაუქმების გარეშე, საგადასახადო გირავნობის/იპოთეკის უფლება კვლავ გავრცელდება ამ ქონებაზე მისი ახალი მფლობელის მიმართ. აღნიშნულ ქონებაზე ყადაღის დადება და მისი რეალიზაცია ხორციელდება ამ კოდექსის 241-ე და 242-ე მუხლების შესაბამისად.\nშემოსავლების სამსახური მიუთითებს საქართველოს ზოგადი ადმინისტრაციული კოდექსის 96–ე მუხლზე, რომლის თანახმად ადმინისტრაციული ორგანო ვალდებულია ადმინისტრაციული წარმოებისას გამოიკვლიოს საქმისათვის ყველა მნიშვნელოვანი გარემოება და გადაწყვეტილება მიიღოს ამ გარემოებათა შეფასებისა და ურთიერთშეჯერების საფუძველზე, რისთვისაც ზოგადი ადმინისტრაციული კოდექსის 97–ე მუხლის თანახმად მტკიცებულებათა გამოკვლევისათვის უფლებამოსილია გამოითხოვოს საქმესთან დაკავშირებული დოკუმენტები, შეაგროვოს ცნობები, მოუსმინოს დაინტერესებულ მხარეებს, დანიშნოს ექსპერტიზა, გამოიყენოს აუცილებელი დოკუმენტები და აქტები, მტკიცებულებათა შეგროვების, გამოკვლევის და შეფასების მიზნით მიმართოს კანონმდებლობით გათვალისწინებულ სხვა ზომებს. ამავე კოდექსის 96–ე მუხლის მე–2 პუნქტის თანახმად დაუშვებელია, ინდივიდუალური ადმინისტრაციულ–სამართლებრივი აქტის გამოცემას საფუძვლად დაედოს ისეთი გარემოება ან ფაქტი, რომელიც კანონით დადგენილი წესით არ არის გამოკვლეული ადმინისტრაციული ორგანოს მიერ.\nაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო საკითხი საჭიროებს დამატებით შესწავლას და ამ მიზნით, ი/მ ----- (ს/ნ ------) უნდა მიეცეს წინადადება, ამ ბრძანების ჩაბარებიდან 15 კალენდარული დღის ვადაში ვალის მართვის დეპარტამენტს წარუდგინოს მის მიერ სასამართლოში შეტანილი სარჩელი და თანდართული მტკიცებულებები, რაც გახდა ------ საქალაქო სასამართლოს სამოქალაქო საქმეთა კოლეგიის 2023 წლის 28 მარტის №----- საქმეზე გადაწყვეტილების (სასამართლოს მოსამზადებელი სხდომის ოქმი) მიღებისა და №-------- (მოქმედი ს.კ №--------) და №------- (მოქმედი ს.კ №-------) საკადასტრო კოდებით რეგისტრირებულ უძრავ ქონებებზე ი/მ -------- (ს/ნ ---------) მესაკუთრედ ცნობის საფუძველი, ხოლო ამ ბრძანებით განსაზღვრულ ვადაში გადამხდელის მიერ დოკუმენტების წარმოდგენის შემთხვევაში, ვალის მართვის დეპარტამენტს უნდა დაევალოს, შეისწავლოს გადამხდელის მიერ წარმოდგენილი დოკუმენტები და მათი შესწავლის შედეგად, თუ დადასტურდება ზემოაღნიშნული ქონების ღირებულების სრულად გადახდის ფაქტი, სადავო საგადასახადო გირავნობის/იპოთეკის უფლების მარეგისტრირებელ ორგანოში რეგისტრაციამდე, გააუქმოს ი/მ --------- (ს/ნ ---------) კუთვნილ №----------- (მოქმედი ს.კ №--------) და №---------- (მოქმედი ს.კ №-------) საკადასტრო კოდებით რეგისტრირებულ უძრავ ქონებებზე ------ ამხანაგობა „--------“-ის (ს/ნ -------) საგადასახადო დავალიანების გადახდევინების უზრუნველყოფის მიზნით 2017 წლის 29 დეკემბრის №------ შეტყობინებით გავრცელებული საგადასახადო გირავნობა/იპოთეკის უფლება. \n\n\nსაქართველოს საგადასახადო კოდექსის 304-ე მუხლის საფუძველზე\n\n\nვ ბ რ ძ ა ნ ე ბ :\n\n\n1. ი/მ ----- (ს/ნ -----) საჩივარი დაკმაყოფილდეს ნაწილობრივ;\n2. ი/მ ------ (ს/ნ -------) მიეცეს წინადადება, ამ ბრძანების ჩაბარებიდან 15 კალენდარული დღის ვადაში ვალის მართვის დეპარტამენტს წარუდგინოს მის მიერ სასამართლოში შეტანილი სარჩელი და თანდართული მტკიცებულებები, რაც გახდა ---- საქალაქო სასამართლოს სამოქალაქო საქმეთა კოლეგიის 2023 წლის 28 მარტის №------ საქმეზე გადაწყვეტილების (სასამართლოს მოსამზადებელი სხდომის ოქმი) მიღებისა და №------(მოქმედი ს.კ №-------) და №------- (მოქმედი ს.კ №-------) საკადასტრო კოდებით რეგისტრირებულ უძრავ ქონებებზე ი/მ ------- (ს/ნ ------) მესაკუთრედ ცნობის საფუძველი;\n3. ამ ბრძანების სარეზოლუციო ნაწილის მე-2 პუნქტით განსაზღვრულ ვადაში დოკუმენტების წარმოდგენის შემთხვევაში, დაევალოს ვალის მართვის დეპარტამენტს, შეისწავლოს გადამხდელის მიერ წარმოდგენილი დოკუმენტები და შესწავლის შედეგად თუ დადასტურდება ზემოაღნიშნული ქონების ღირებულების სრულად გადახდის ფაქტი სადავო საგადასახადო გირავნობის/იპოთეკის უფლების მარეგისტრირებელ ორგანოში რეგისტრაციამდე, გააუქმოს ი/მ ------ (ს/ნ ------) კუთვნილ №-----(მოქმედი ს.კ №------) და №------ (მოქმედი ს.კ №-------) საკადასტრო კოდებით რეგისტრირებულ უძრავ ქონებებზე ----- ამხანაგობა „-----“-ის (ს/ნ ------) საგადასახადო დავალიანების გადახდევინების უზრუნველყოფის მიზნით 2017 წლის 29 დეკემბრის №----- შეტყობინებით გავრცელებული საგადასახადო გირავნობა/იპოთეკის უფლება;\n4. დანარჩენ ნაწილში საჩივარი არ დაკმაყოფილდეს;\n5. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nსაგადასახადო გირავნობა/იპოთეკა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n48\n\nდოკუმენტის დათვალიერება\n\ninfohub@rs.ge",
    "title": "Document dc3f8956-fe15-4564-8b5e-475f5bbef8b8"
  }
}