{
  "id": "0c32544b-78a2-43ef-b9e4-8e801b62c67c",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19266/2/2023\n01 ივნისი 2023\nდოკუმენტის #:\n19266/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n19 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nდაკმაყოფილდა\nდამრიცხველი ორგანო:\nაუდიტის დეპარტამენტი\nჩამოტვირთვა\nგაზიარება\n1\nI ეტაპი - შემოსავლების სამსახური\n2 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19266/2/2023 \n19.05.2023\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 19.05.2023 წელს განიხილა და მიიღო გადაწყვეტილება შპს -- 30.03.2023 წელს რეგისტრირებულ საჩივარზე (რეგისტრაციის №19266/2/2023). \n\n\nდავის საგანი:\nსაჩივრის განუხილველად დატოვება - მომჩივანმა ხარვეზი არ გამოასწორა დავის განმხილველი ორგანოს მიერ დადგენილ ვადაში.\n\n\nგასაჩივრებული გადაწყვეტილება:\n1. აუდიტის დეპარტამენტის 29.12.2022 წლის №006-688 საგადასახადო მოთხოვნა;\n2. შემოსავლების სამსახურის 21.03.2023 წლის №5585 ბრძანება.\n\n\nდარიცხული თანხა: 694 909,79 ლარი.\nმათ შორის:\nგადასახადი - 412 815\nდღგ - 68 289\nმიწა - არასასოფლო - 3 146\nსაშემოსავლო გადასახადი - 341 380\nჯარიმა - 206 508\nსაურავი - 75 586,79\n\n\nფაქტების აღწერა \nაუდიტის დეპარტამენტის 2022 წლის 25 მაისის №13140 ბრძანების საფუძველზე, ჩატარდა გადასახადის გადამხდელის საქმიანობის გასვლითი საგადასახადო შემოწმება, ბიუჯეტთან ანგარიშსწორების კუთხით. შემოწმების შედეგები აისახა 2022 წლის 28 დეკემბრის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 2022 წლის 29 დეკემბრის №33708 ბრძანება და ამავე თარიღის №006-688 საგადასახადო მოთხოვნა. \nაღნიშნული აქტები გასაჩივრდა შემოსავლების სამსახურში. საჩივარზე დადგინდა ხარვეზი და მომჩივანს განესაზღვრა ვადა ხარვეზის გამოსასწორებლად. მომჩივანს საჩივარზე დადგენილი ხარვეზი არ გამოუსწორებია.\nშემოსავლების სამსახურის 21.03.2023 წლის №5585 ბრძანებით საჩივარი საგადასახადო კოდექსის 301-ე მუხლის „ვ“ ქვეპუნქტის საფუძველზე დარჩა განუხილველი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახურმა მიუთითებს საგადასახადო კოდექსის მე-300 მუხლის პირველი ნაწილის „გ“ ქვეპუნქტზე, ამავე მუხლის მე-2 და მე-3 ნაწილებზე, საქართველოს მთავრობის 2011 წლის 14 დეკემბრის №473 დადგენილებით დამტკიცებული „დავის განმხილველი ორგანოების რეგლამენტის“ მე-15 მუხლის პირველ, მე-2, მე-21 , მე-3 და მე-8 პუნქტებზე, საგადასახადო კოდექსის 301-ე მუხლის „ვ“ ქვეპუნქტზე და მიიჩნია, რომ მომჩივნის საჩივარი, შემოსავლების სამსახურის აუდიტის დეპარტამენტის 2022 წლის 29 დეკემბრის №006-688 საგადასახადო მოთხოვნასთან დაკავშირებით, საქართველოს საგადასახადო კოდექსის 301-ე მუხლის „ვ“ ქვეპუნქტის საფუძველზე უნდა დარჩეს განუხილველი.\n\n\nმომჩივნის არგუმენტაცია \nმომჩივანი ითხოვს საჩივრის შემოსავლების სამსახურისათვის დაბრუნებას, ვინაიდან რიგი საკითხების გამო ვერ მოხდა საჩივარზე დადგენილი ხარვეზის გამოსწორება.\nამასთან უთითებს 2 გარემოებაზე, კერძოდ:\n1. 2016 წელს პირველ სექტემბერს გაფორმდა უძრავი ქონების ნასყიდობის ხელშეკრულება - ბარტერი, რომელიც დაბეგრილი იქნა დღგ-ის მიზნებისთვის, შესაბამისად ითხოვს ბათილად იქნეს ცნობილი დარიცხვა.\n2. შესამოწმებელ პერიოდში მოხდა შესწავლა ფულადი ნაკადების მოძრაობის. ფულადი ნაკადების ნაშთი არ უფიქსირდება ორგანიზაციას, შესაბამისად ითხოვს ბათილად იქნეს ცნობილი დაბეგვრა.\n\n\nდავების განხილვის \nსაბჭო მხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დაკმაყოფილდეს შემდეგ გარემოებათა გამო:\nდავის განმხილველი ორგანო საჩივარს წარმოებაში არ იღებს, თუ იგი არ აკმაყოფილებს საგადასახადო კოდექსის მე-300 მუხლის პირველი ნაწილით განსაზღვრულ პროცედურულ მოთხოვნებს.\nსაგადასახადო კოდექსის მე-300 მუხლის მე-2 და მე-3 ნაწილების თანახმად, თუ საჩივარი არ აკმაყოფილებს პროცედურულ მოთხოვნებს, მომჩივანს წერილობით ეცნობება ამის შესახებ და მიეცემა არანაკლებ 5 დღე საჩივარში არსებული ხარვეზის გამოსასწორებლად. დავის განმხილველი ორგანო უფლებამოსილია ხარვეზის არსებობის მიუხედავად მიიღოს საჩივარი წარმოებაში, თუ იგი არსებითად არ უშლის ხელს საჩივრის განხილვას\nსაგადასახადო კოდექსის 301-ე მუხლის „ვ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ საჩივარი არ აკმაყოფილებს პროცედურულ მოთხოვნებს და მომჩივანმა ხარვეზი არ გამოასწორა დავის განმხილველი ორგანოს მიერ დადგენილ ვადაში. \nმომჩივანმა შემოსავლების სამსახურში საჩივარი წარადგინა 2023 წლის 15 თებერვალს, სადაც არ ეთანხმებოდა დარიცხვას და ითხოვდა აუდიტის დეპარტამენტის 29.12.2022 წლის №006-688 საგადასახადო მოთხოვნის ბათილად ცნობას. \nშემოსავლების სამსახურმა, ვინაიდან საჩივარი არ აკმაყოფილებდა საგადასახადო კოდექსის მე300 მუხლის პირველი ნაწილის მოთხოვნებს, კერძოდ: საჩივრიდან არ ირკვეოდა მოთხოვნის არსი, საჩივარზე დაადგინა ხარვეზი.\nაღნიშნული ხარვეზის გამოსასწორებლად მომჩივანს მიეცა 7 კალენდარული დღე ხარვეზის წერილის ჩაბარებიდან. მომჩივანს, ხარვეზის წერილი გაეგზავნა ელექტრონულად შემოსავლების\nსამსახურის ოფიციალური ვებ-გვერდის (www.rs.ge) საშუალებით, რომელსაც გაეცნო 22.02.2023 წელს, თუმცა მომჩივანმა საჩივარზე დადგენილი ხარვეზი არ გამოასწორა. \nაღსანიშნავია, რომ საბჭოს სხდომაზე საჩივრის ზეპირი განხილვისას მომჩივანმა დაადასტურა, რომ ასაჩივრებდა აუდიტის დეპარტამენტის 29.12.2022 წლის №006-688 საგადასახადო მოთხოვნას. \nსაბჭოს მიაჩნია, რომ შემოსავლების სამსახურის მიერ მითითებული ხარვეზი არსებითად არ უშლიდა ხელს საჩივრის განხილვას და შემოსავლების სამსახური უფლებამოსილი იყო მიეღო საჩივარი წარმოებაში ამ ხარვეზის არსებობის მიუხედავად. \n„დავის განმხილველი ორგანოების რეგლამენტის დამტკიცების თაობაზე“ საქართველოს მთავრობის 2011 წლის 14 დეკემბრის №473 დადგენილებით დამტკიცებული რეგლამენტის 33-ე მუხლის პირველი პუნქტის „ა“ ქვეპუნქტის შესაბამისად, დავების განხილვის საბჭო უფლებამოსილია გააუქმოს შემოსავლების სამსახურის მიერ დავის განხილვისას მიღებული გადაწყვეტილება და საქმე დაუბრუნოს შემოსავლების სამსახურს ხელახლა განსახილველად, თუ შემოსავლების სამსახურმა არამართლზომიერად დატოვა საჩივარი განუხილველად. \nზემოაღნიშნული სამართლებრივი ნორმების, ფაქტობრივი გარემოებების და მხარეთა არგუმენტაციის გათვალისწინებით, საბჭოს მიაჩნია, რომ შემოსავლების სამსახურის სადავო ბრძანება უნდა გაუქმდეს და საჩივარი არსებითად განსახილველად დაუბრუნდეს ამავე სამსახურს. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „ა“ ქვეპუნქტით და გადაწყვიტა: \n\n\n1. საჩივარი დაკმაყოფილდეს; \n2. გაუქმდეს შემოსავლების სამსახურის 21.03.2023 წლის №5585 ბრძანება და საჩივარი არსებითად განსახილველად დაუბრუნდეს შემოსავლების სამსახურს; \n3. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\n\n\nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n21\n\nდოკუმენტის დათვალიერება\n\ninfohub@rs.ge",
    "title": "Document 0c32544b-78a2-43ef-b9e4-8e801b62c67c"
  }
}