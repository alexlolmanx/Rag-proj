{
  "id": "7c0bfc46-675d-47bb-80b5-542a9e4539ef",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №22190/2/2024\n11 მარტი 2024\nდოკუმენტის #:\n22190/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n07 მარტი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nსაგადასახადო სამართალდარღვევა და საგადასახადო პასუხისმგებლობის ზოგადი პრინციპები\nჩამოტვირთვა\nგაზიარება\n№ 22190/2/2024\n07 მარტი 2024\n﻿გ ა დ ა წ ყ ვ ე ტ ი ლ ე ბ ა \n\n\n\n\nმომჩივანი:  „----------“ (ს/ნ ----------) \nმოპასუხე:  მომსახურების დეპარტამენტი \n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,1.03.2024 წელს განიხილა და მიიღო გადაწყვეტილება ----------- 9.02.2024 წელს რეგისტრირებულ საჩივარზე (რეგისტრაციის №22190/2/2024).\n\n\nდავის საგანი:\nშემოსავლების სამსახურის 29.12.2023 წლის №33793 ბრძანების აღსრულების შედეგები.\n\n\nგასაჩივრებული გადაწყვეტილება:\n1. მომსახურების დეპარტამენტის 9.01.2024 წლის №000-8 საგადასახადო მოთხოვნა (9.01.2024 წლის №081-102/2 ბრძანება);\n2. შემოსავლების სამსახურის 6.02.2024 წლის №2068 ბრძანება.\n\n\nდარიცხული თანხა:\nჯარიმა - 5 678.74 ლარი.\n\n\nფაქტების აღწერა\nმომჩივანი 2022 წლის 31 დეკემბერს დაგვიანებით დარეგისტრირდა დღგ-ის გადამხდელად და განახორციელა დღგ-ის რეგისტრაციის გარეშე საქმიანობა 31.12.2022-08.12.2023 წ.წ საანგარიშო პერიოდში.\nაღნიშნულზე მომჩივანს შეეფარდა საგადასახადო კოდექსის 282-ე მუხლის პირველი ნაწილით გათვალისწინებული ჯარიმა, რაც გაასაჩივრა შემოსავლების სამსახურში. \nშემოსავლების სამსახურის 2023 წლის 29 დეკემბრის №33793 ბრძანებით საჩივარი დაკმაყოფილდა ნაწილობრივ, მომსახურების დეპარტამენტს დაევალა, შემოსავლების სამსახურის უფროსის 2022 წლის 11 აპრილის N9021 ბრძანების გათვალისწინებით, შეესწავლა სადავო საკითხი და შესწავლის შედეგებიდან გამომდინარე, სათანადო საფუძვლების არსებობის შემთხვევაში, განეხორციელებინა სადავო ოქმით დარიცხული ჯარიმის კორექტირება (შემცირება).\nშემოსავლების სამსახურის 2023 წლის 29 დეკემბრის №33793 ბრძანების აღსრულების შედეგად, გამოიცა მომსახურების დეპარტამენტის 2024 წლის 9 იანვრის №081-102/2 ბრძანება და №000-8 საგადასახადო მოთხოვნა, რომლის საფუძველზე, დარიცხული ჯარიმის კორექტირება (შემცირება) არ განხორციელდა. მომსახურების დეპარტამენტის 2024 წლის 9 იანვრის №081-102/2 ბრძანება გასაჩივრდა შემოსავლების სამსახურში.\nშემოსავლების სამსახურის 2024 წლის 6 თებერვლის №2068 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე, 304-ე მუხლებზე და შემოსავლების სამსახურის უფროსის 2022 წლის 11 აპრილის N9021 ბრძანების დანართი №2-ის მე-3 პუნქტზე, ყურადღებას ამახვილებს მომსახურების დეპარტამენტის მიერ სადავო საკითხის შესწავლის შედეგად დადგენილ გარემოებაზე, რომ მომჩივანი არ აკმაყოფილებს აღნიშნული პუნქტით განსაზღვრულ კრიტერიუმებს და მიიჩნევს, რომ საჩივარი დაუსაბუთებელია, მომსახურების დეპარტამენტის მიერ სადავო ადმინისტრაციული აქტები გამოცემულია შემოსავლების სამსახურის 2023 წლის 29 დეკემბრის №33793 ბრძანების აღსრულების მიზნით და გასაჩივრებული ადმინისტრაციული აქტის შინაარსი შეესაბამება დავის განხილვისას მიღებული გადაწყვეტილების შინაარსს.\n\n\nმომჩივნის არგუმენტაცია\nგადასახადის გადამხდელი არ ეთანხმება შემოსავლების სამსახურის 2023 წლის 29 დეკემბრის №33793 ბრძანების აღსრულების მიზნით მომსახურების დეპარტამენტის მიერ განხორციელებული გადაანგარიშების შედეგებს. ამბობს, რომ სამართალდარღვევა გამოწვეულია შეცდომით და ითხოვს საქართველოს საგადასახადო კოდექსის 269-ე მუხლის მე-7 ნაწილის საფუძველზე ჯარიმის მოხსნას. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nშემოსავლების სამსახურის 2023 წლის 29 დეკემბრის №33793 ბრძანებით, მომსახურების დეპარტამენტს დაევალა, შემოსავლების სამსახურის უფროსის 2022 წლის 11 აპრილის N9021 ბრძანების გათვალისწინებით, შეესწავლა სადავო საკითხი და შესწავლის შედეგებიდან გამომდინარე, სათანადო საფუძვლების არსებობის შემთხვევაში, განეხორციელებინა სადავო ოქმით დარიცხული ჯარიმის კორექტირება (შემცირება).\nმომსახურების დეპარტამენტის 2024 წლის 20 თებერვლის №-------- წერილიდან ირკვევა, რომ მომსახურების დეპარტამენტის მიერ გადაანგარიშება არ განხორციელდა, ვინაიდან მომჩივანი არ აკმაყოფილებდა შემოსავლების სამსახურის უფროსის 2022 წლის 11 აპრილის N9021 ბრძანების დანართი\nN2-ის მესამე პუნქტით განსაზღვრულ კრიტერიუმებს. კერძოდ, გადასახადის გადამხდელს 2023 წლის 11 დეკემბრის N081-102 ოქმის შედგენამდე (11.12.2023წ), საგადასახადო ორგანოში წარდგენილი არ ჰქონდა დღგ-ის შესაბამისი დეკლარაციები (2022/12; 2023/01; 2023/02; 2023/03; 2023/04; 2023/05; 2023/06; 2023/07; 2023/08; 2023/09; 2023/10 და 2023/11).\nშესაბამისად, მომსახურების დეპარტამენტმა მიიჩნია, რომ განსახილველ შემთხვევაში არ არსებობს საგადასახადო კოდექსის 282-ე მუხლის პირველი ნაწილის საფუძველზე, შეფარდებული ჯარიმისგან, საგადასახადო კოდექსის 269-ე მუხლის მე- 7 ნაწილის თანახმად გათავისუფლების საფუძველი. \nაღნიშნულიდან გამომდინარე, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საბჭოს მიაჩნია, რომ მომსახურების დეპარტამენტის მიერ შემოსავლების სამსახურის 29.12.2023 წლის №33793 ბრძანება აღსრულებულია ამავე ბრძანებით მიღებული გადაწყვეტილების შესაბამისად და არ არსებობს მომჩივნის არგუმენტების გათვალისწინების საფუძველი.\nსაგადასახადო კოდექსის 269-ე მუხლის მე-7 ნაწილის თანახმად, დავის განმხილველ ორგანოს უფლება აქვს, გაათავისუფლოს კეთილსინდისიერი გადასახადის გადამხდელი ამ კოდექსით გათვალისწინებული სანქციისაგან, თუ სამართალდარღვევა გამოწვეულია გადასახადის გადამხდელის შეცდომით/არცოდნით.\nდარიცხვის შინაარსიდან გამომდინარე, საბჭოს მიაჩნია, რომ განსახილველ შემთხვევაში საქმის ფაქტობრივი და სამართლებრივი გარემოებები არ იძლევა იმ ვარაუდის საფუძველს, რომ გადასახადის გადამხდელის მხრიდან სამართალდარღვევის ჩადენა გამოწვეული იყო მისი შეცდომით, ან არ იყო მისთვის ცნობილი ისეთი გარემოება, რამაც მისი პასუხისმგებლობა გამოიწვია.\nსაბჭო განმარტავს, რომ გადასახადის გადამხდელის კეთილსინდისიერება უკავშირდება პირის სუბიექტურ დამოკიდებულებას მის მიერ ჩადენილი ქმედებისადმი. პირის დაუდევარი ქმედება არ შეიძლება გახდეს საგადასახადო პასუხისმგებლობისგან გათავისუფლების საფუძველი. შესაბამისად, მოცემულ შემთხვევაში არ არსებობს საგადასახადო კოდექსის 269-ე მუხლის მე-7 ნაწილის საფუძველზე, მომჩივნის სანქციისგან გათავისუფლების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nკეთილსინდისიერება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n20\n\nდოკუმენტის დათვალიერება\n\ninfohub@rs.ge",
    "title": "Document 7c0bfc46-675d-47bb-80b5-542a9e4539ef"
  }
}