{
  "id": "57c0ce2b-d7c1-441c-b6bc-9174f89ee0cc",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №25760/2/2025\n03 ნოემბერი 2025\nდოკუმენტის #:\n25760/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n03 ნოემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n2 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№25760/2/2025\n03 ნოემბერი 2025\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „----------“ (ს/ნ ----------)\nმოპასუხე: აუდიტის დეპარტამენტი \n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 16.10.2025 წელს განიხილა და მიიღო გადაწყვეტილება შპს „----------“-ის 1.09.2025 წელს რეგისტრირებულ საჩივარზე (რეგისტრაციის №25760/2/2025).\n\n\nდავის საგანი:\nშემოსავლების სამსახურის 25.02.2025 წლის №3315 ბრძანების აღსრულების შედეგები. \n\n\nგასაჩივრებული გადაწყვეტილება:\n1. აუდიტის დეპარტამენტის 12.06.2025 წლის №136-9 საგადასახადო მოთხოვნა;\n2. შემოსავლების სამსახურის 12.08.2025 წლის №18132 ბრძანება.\n\n\nდარიცხული თანხა: 343 202,06 ლარი.\nმათ შორის:\nგადასახადი - 199 809\nბუნებრ. რესურს. სარგ. მოსაკ. – (-9 077)\nდღგ - 22 710\nმიწა-არასასოფლო- 4 872\nმოგების გადასახადი - 14 525\nსაშემოსავლო გადასახადი - 166 779\nჯარიმა - 101 544\nსაურავი - 41 849,06\n\n\nფაქტების აღწერა/დარიცხვის საფუძვლები\nმომჩივნის საქმიანობაა ქვიშა-ღორღის მოპოვება, გადამუშავება და რეალიზაცია და საკუთრებაში არსებული სპეც. ტექნიკის (ექსკავატორი, სატკეპნი, თვითმცლელი) იჯარით გაცემა.\nაუდიტის დეპარტამენტის 24.12.2024 წლის საგადასახადო შემოწმების აქტით შემოწმებულია მომჩივნის საქმიანობის 1.01.2021 წლიდან 1.09.2024 წლამდე საანგარიშო პერიოდი. შემოწმების აქტიდან ირკვევა, რომ სადავო დარიცხვა გამოწვეულია შემდეგი გარემოებებით:\nსაგადასახადო შემოწმების პროცესში წარმოდგენილი საბანკო ამონაწერების ანალიზის შედეგად დადგინდა, რომ საშემოსავლო გადასახადის დეკლარაციებში სრულად არ იყო ასახული დაქირავებულ პირებზე გაცემული ხელფასი და ასევე, ფიზიკურ პირებზე გადახდილი მომსახურების საფასური (კონდიციონერის მონტაჟი, ექსკავატორის შეკეთება, ტრანსპორტირება, საბურავების შეკეთება). აღნიშნული განაცემები დაიბეგრა გადახდის წყაროსთან საშემოსავლო გადასახადით.\nსაბანკო ამონაწერების ანალიზის შედეგად დადგინდა, რომ გადასახადის გადამხდელის ანგარიშზე ჩარიცხულია ქვიშა/ღორღის ან/და გაწეული მომსახურების საფასური, რომელზეც არ არის გამოწერილი პირველადი საგადასახადო დოკუმენტები (საგადასახადო ანგარიშ-ფაქტურა, სასაქონლო ზედნადები) და არ არის ასახული დღგ-ით დასაბეგრ 18%-იან ბრუნვაში. საქართველოს შინაგან საქმეთა სამინისტროს საინფორმაციო-ანალიტიკური დეპარტამენტის საინფორმაციო ცენტრის ელექტრონულ მონაცემთა ბაზებით, გადასახადის გადამხდელის სახელზე შესამოწმებელ პერიოდში ფიქსირდებოდა სატვირთო მანქანა ---------- (რეგისტრაციის თარიღი 13.09.2016), რომელიც 4.03.2021 წელს მოხსნილია რეგისტრაციიდან.\nბანკში ჩარიცხული ქვიშა/ღორღის და მომსახურების საფასური ჩაერთო დღგ-ით დასაბეგრ 18%-იან ბრუნვაში. სატვირთო მანქანა ---------- ჩაითვალა საბაზრო ფასით რეალიზებულად და დაერიცხა დღგ.\nგადასახადის გადამხდელს 2021 წლის იანვრის, თებერვლის და მარტის საანგარიშო პერიოდებში ჩათვლილი ჰქონდა ხანდაზმული პერიოდის (2020 წლის) საგადასახადო ანგარიშ-ფაქტურები: ეა----------; ეა----------; ეა----------; ეა---------- და ეა----------; სულ ჯამში 2020 წლის საანგარიშო პერიოდის საგადასახადო ანგარიშ-ფაქტურებით ჩათვლილი იყო 989 ლარი. 2023 წლის ივნისის საანგარიშო პერიოდში საწარმოს ჩათვლილი ჰქონდა შპს „----------“-სგან (სნ ----------) მიღებული ავანსის საგადასახადო ანგარიშ-ფაქტურა ავ---------- (დღგ-ს თანხა 1 389 ლარი). აღნიშნული ავანსის საგადასახადო ანგარიშ-ფაქტურა გამყიდველს განაშთული ჰქონდა 2023 წლის ივლისის საანგარიშო პერიოდზე გამოწერილი საგადასახადო ანგარიშ-ფაქტურით ეა---------- (დღგ-ს თანხა 1 389 ლარი). საწარმოს ჩათვლილი ჰქონდა როგორც ავანსის, ასევე, ძირითადი საგადასახადო ანგარიშ-ფაქტურაც (დუბლირებული ჩათვლა). შემოწმების შედეგად გაუქმდა ხანდაზმული პერიოდის საგადასახადო ანგარიშ-ფაქტურებით მიღებული ჩათვლა და ასევე, ჩათვლებიდან ამოღებულ იქნა ძირითადი საგადასახადო ანგარიშ-ფაქტურაც. \n2023 წლის მაისის საანგარიშო პერიოდზე გადასახადის გადამხდელს შპს „----------“ (ს/ნ ----------) მიღებული ჰქონდა სპეც. საგადასახადო ანგარიშ-ფაქტურები (შეძენილია ბენზინი, დღგ-ს თანხა 244 ლარი), აღნიშნული სპეც. საგადასახადო ანგარიშ-ფაქტურები საწარმოს არ ჰქონდა ჩათვლილი, საგადასახადო შემოწმებით ჩათვლას დაექვემდებარა მიღებული სპეც. საგადასახადო ანგარიშფაქტურები. 2021 წლის ნოემბრის საანგარიშო პერიოდში საწარმოს მიღებული ჰქონდა კორექტირების საგადასახადო ანგარიშ-ფაქტურა ეკ----------, რომლის მიხედვითაც განულებული იყო საგადასახადო ანგარიშ-ფაქტურის თანხა, თუმცა გადამხდელს ჩათვლებში არ ჰქონდა გათვალისწინებული (ჩათვლილია ეა---------- პირველადი საგადასახადო ანგარიშ-ფაქტურა, დღგ-ს თანხა 21 ლარი). აღნიშნული კორექტირება გათვალისწინებულ იქნა დღგ-ის ჩათვლებში.\nმომჩივანს შესამოწმებელ პერიოდში საკუთრებაში აქვს არასასოფლო-სამეურნეო დანიშნულების მიწის ნაკვეთი, რომელიც მდებარეობს ---------- მუნიციპალიტეტის სოფელ ----------. საწარმო ფლობს 31 232 კვ.მ. მიწის ნაკვეთს. შემოწმებით დადგინდა, რომ 2024 წლის საანგარიშო პერიოდში საწარმოს არ ჰქონდა დეკლარირებული/გადახდილი ქონების (მიწის) გადასახადი, რაც დაერიცხა გადასახადის გადამხდელს.\nგადასახადის გადამხდელი არ თანამშრომლობდა საგადასახადო ორგანოსთან. ინფორმაციის წარუდგენლობაზე დაჯარიმებულია 4-ჯერ. შემოწმების პროცესში გადასახადის გადამხდელმა წარადგინა მხოლოდ საბანკო ამონაწერები. ფულადი სახსრების მოძრაობის გაანგარიშდა საგადასახადო ორგანოს ხელთ არსებული პირველადი სააღრიცხვო დოკუმენტაციასა და მესამე პირებისგან გამოთხოვილი ინფორმაციაზე დაყრდნობით. მიღებული ფულადი შემოსავლების ის ნაწილი (გამოქვითვების გამოკლების გათვალისწინებით დარჩენილი განკარგვადი თანხა), რომელიც გადამხდელს არ ჰქონდა აღრიცხული შემოსავლად, დაკვალიფიცირდა საწარმოს დირექტორზე გაცემულ ხელფასად და დაიბეგრა გადახდის წყაროსთან საშემოსავლო გადასახადით.\nზემოთ აღწერილ ყველა შემთხვევაზე მომჩივანს ასევე დაეკისრა საგადასახადო კოდექსის 275-ე მუხლით განსაზღვრული ჯარიმა.\nშემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 26.12.2024 წლის №136-20 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 25.02.2025 წლის №3315 ბრძანებით საჩივარი დაკმაყოფილდა ნაწილობრივ:\n- პირველ, მე-2 და მე-5 სადავო საკითხებთან დაკავშირებით:\nა) გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nბ) ამ ბრძანების სარეზოლუციო ნაწილის მე-2 პუნქტის „ა“ ქვეპუნქტით განსაზღვრულ ვადაში მტკიცებულებების წარდგენის შემთხვევაში, დაევალა აუდიტის დეპარტამენტს შეისწავლოს წარდგენილი მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში განახორციელოს საგადასახადო ვალდებულებების კორექტირება (შემცირება);\n- მე-3 სადავო საკითხთან დაკავშირებით, დღგ-ის ჩასათვლელი თანხების დაზუსტების მიზნით:\nა) გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nბ) ამ ბრძანების სარეზოლუციო ნაწილის მე-3 პუნქტის „ა“ ქვეპუნქტით განსაზღვრულ ვადაში მტკიცებულებების წარდგენის შემთხვევაში, დაევალოს აუდიტის დეპარტამენტს შეისწავლოს წარდგენილი მტკიცებულებები და დღგ-ის ჩათვლის მიღებასთან დაკავშირებით კანონმდებლობით დადგენილი შეზღუდვების გათვალისწინებით, განახორციელოს საგადასახადო ვალდებულებების კორექტირება (შემცირება);\n- დანარჩენ ნაწილში საჩივარი არ დაკმაყოფილდა.\nშემოსავლების სამსახურის 25.02.2025 წლის №3315 ბრძანების აღსრულების შედეგად, საგადასახადო შემოწმების შედეგების გადაანგარიშების თაობაზე, აუდიტის დეპარტამენტის 28.05.2025 წლის დასკვნის საფუძველზე გადასახადის გადამხდელს შეუმცირდა სულ 114 658 ლარი (გადასახადი 76 438 ლარი, ჯარიმა 38 220 ლარი), რაზეც გამოიცა აუდიტის დეპარტამენტის 12.06.2025 წლის №136-9 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 12.08.2025 წლის №18132 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 304-ე მუხლის 21 ნაწილზე, ფაქტობრივ გარემოებებზე და მიიჩნია, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების სამართლებრივი საფუძველი.\n\n\nმომჩივნის არგუმენტაცია\nშემმოწმებელმა გაითვალისწინა მომწოდებლებზე გადახდილი გარკვეული თანხები, რაც ჯვარედინი შემოწმებითაც დადასტურდა. თუმცა, ნაწილი თანხები მაინც მიიჩნია დასაბეგრად. პროგრამის ასლი წარდგენილია.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nშემოსავლების სამსახურის 25.02.2025 წლის №3315 ბრძანებით შპს „----------“-ის საჩივარი დაკმაყოფილდა ნაწილობრივ:\n- პირველ, მე-2 და მე-5 სადავო საკითხებთან დაკავშირებით:\nა) გადასახადის გადამხდელს მიეცეს წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nბ) ამ ბრძანების სარეზოლუციო ნაწილის მე-2 პუნქტის „ა“ ქვეპუნქტით განსაზღვრულ ვადაში მტკიცებულებების წარდგენის შემთხვევაში, დაევალოს აუდიტის დეპარტამენტს შეისწავლოს წარდგენილი მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში განახორციელოს საგადასახადო ვალდებულებების კორექტირება (შემცირება);\n- მე-3 სადავო საკითხთან დაკავშირებით, დღგ-ის ჩასათვლელი თანხების დაზუსტების მიზნით:\nა) გადასახადის გადამხდელს მიეცეს წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nბ) ამ ბრძანების სარეზოლუციო ნაწილის მე-3 პუნქტის „ა“ ქვეპუნქტით განსაზღვრულ ვადაში მტკიცებულებების წარდგენის შემთხვევაში, დაევალოს აუდიტის დეპარტამენტს შეისწავლოს წარდგენილი მტკიცებულებები და დღგ-ის ჩათვლის მიღებასთან დაკავშირებით კანონმდებლობით დადგენილი შეზღუდვების გათვალისწინებით, განახორციელოს საგადასახადო ვალდებულებების კორექტირება (შემცირება);\n- დანარჩენ ნაწილში საჩივარი არ დაკმაყოფილდა.\nშემოსავლების სამსახურის 25.02.2025 წლის №3315 ბრძანების აღსრულების მიზნით, აუდიტის დეპარტამენტის მიერ შედგა 28.05.2025 წლის დასკვნა საგადასახადო შემოწმების შედეგების გადაანგარიშების თაობაზე, საიდანაც ირკვევა, რომ განკარგვადი თანხის საწარმოს დირექტორზე გაცემულ ხელფასად განხილვის საფუძვლით განსაზღვრულ საგადასახადო ვალდებულებებთან დაკავშირებით, გადაანგარიშების პროცესში გადასახადის გადამხდელმა აუდიტის დეპარტამენტს წარუდგინა შპს „----------“ გაფორმებული ურთიერთშედარების აქტი, რომლის მიხედვით 1.09.2024 წლის მდგომარეობით შპს „----------“ შპს გადასახადის გადამხდელის მიმართ ერიცხებოდა დავალიანება 305 754 ლარის ოდენობით. დამატებით წარადგინა ანგარიშის ბარათი (შპს „----------“ და შპს „----------“-ის შორის), რომელიც ადასტურებს დებიტორული დავალიანების წარმოშობას. შესაბამისად, დებიტორული დავალიანების ოდენობით შემცირდა შესამოწმებელი პერიოდის ბოლოს განკარგვადი ფულის რაოდენობა. შედეგად, შემცირდა საგადასახადო შემოწმების აქტით დარიცხული გადასახადი და ჯარიმა საშემოსავლო გადასახადის ნაწილში.\nდეკლარირებულ და არადეკლარირებულ თანხებს შორის გამოვლენილი სხვაობის საშემოსავლო გადასახადით დაბეგვრის საფუძველზე განსაზღვრულ საგადასახადო ვალდებულებებთან დაკავშირებით, გადამხდელს არ წარუდგენია საჩივარში მითითებული არგუმენტაციის დოკუმენტურად დადასტურებული მტკიცებულებები, შესაბამისად, აღნიშნულ ნაწილში დარიცხული თანხები არ დაექვემდებარა კორექტირებას.\nკომპანიის ანგარიშზე ჩარიცხული ქვიშა/ღორღის ან/და გაწეული მომსახურების საფასურის დღგ-ით დასაბეგრ ბრუნვაში ასახვასა და კომპანიის სახელზე არსებული სატვირთო მანქანის რეალიზებულად განხილვის საფუძველზე დღგ-ში განსაზღვრულ საგადასახადო ვალდებულებებთან დაკავშირებით, გადამხდელს არ წარუდგენია საჩივარში მითითებული არგუმენტაციის დოკუმენტურად დადასტურებული მტკიცებულებები, შესაბამისად, აღნიშნულ ნაწილში დარიცხული თანხები არ დაექვემდებარა კორექტირებას.\nდღგ-ის ჩასათვლელი თანხების კორექტირებასთან დაკავშირებით, გადამხდელს არ წარუდგენია საჩივარში მითითებული არგუმენტაციის დოკუმენტურად დადასტურებული მტკიცებულებები. შესაბამისად, საგადასახადო შემოწმების აქტით დარიცხული თანხები აღნიშნულ ნაწილში კორექტირებას (შემცირებას) არ დაექვემდებარა.\nმომჩივანი ვერ უთითებს თუ რა ნაწილში არ აღსრულდა შემოსავლების სამსახურის 25.02.2025 წლის №3315 ბრძანება. ამასთან, დავის წარმოების ეტაპზე არ აქვს წარმოდგენილი რაიმე მტკიცებულება, რომელიც შეცვლიდა დადგენილ ფაქტობრივ გარემოებებს.\nმხარეთა არგუმენტაციის, სადავო საქმეზე არსებული მასალების შესწავლის/შეფასების და განხორციელებული გადაანგარიშების შედეგებზე დაყრდნობით, საბჭოს მიაჩნია, რომ აუდიტის დეპარტამენტის მიერ, შემოსავლების სამსახურის 25.02.2025 წლის №3315 ბრძანება აღსრულებულია ამავე ბრძანებით მიღებული გადაწყვეტილების შესაბამისად, გადასახადის გადამხდელის საჩივარი დაუსაბუთებელია და არ უნდა დაკმაყოფილდეს.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n31\n\nდოკუმენტის დათვალიერება\n\ninfohub@rs.ge",
    "title": "Document 57c0ce2b-d7c1-441c-b6bc-9174f89ee0cc"
  }
}