{
  "id": "b0abc3f6-20bd-44a1-8d7e-195803bd80b9",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 2210\n18 თებერვალი 2025\nდოკუმენტის #:\n2210\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n10 თებერვალი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაბაჟო პროცედურის/რეექსპორტის პირობების დარღვევა\nჩამოტვირთვა\nგაზიარება\nN 2210\n10 თებერვალი 2025\n\n\n\n\nბ რ ძ ა ნ ე ბ ა\n\n\n\n\nშპს „-----” (ს/ნ ---------) \n(მის: ქ. -----, ----- ქ. №-----) \n2025 წლის 21 იანვრის საჩივრის \nდაკმაყოფილებაზე უარის თქმის თაობაზე \n\n\nშემოსავლების სამსახურმა დავების განხილვის საბჭოს 2025 წლის 7 თებერვლის სხდომაზე (ოქმი N 12) განიხილა შპს „-----” (ს/ნ ----) N----/C-----/A----- საჩივარი, რომელიც ეხება შემოსავლების სამსახურის საბაჟო დეპარტამენტის 2025 წლის 17 იანვრის N ------ საბაჟო სამართალდარღვევის ოქმს.\nაღნიშნულზე მითითებით, ითხოვს განულდეს სადავო საბაჟო სამართალდარღვევის ოქმით დაკისრებული ჯარიმა.\n\n\nფაქტობრივი გარემოებები:\nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ 2024 წლის პირველ ივლისს შპს „-----“ (ს/ნ -----) მიერ N-----/C-----/A----- საქონლის საბაჟო დეკლარაციით გარე გადამუშავების პროცედურაში მოქცეულ საქონელს (ფოლადის ფურცლის გრძივი ჭრის ხაზის ნაწილები: რულონის საჭრელი – 80 ერთეული; რეზინის ჩანართი ლითონით – 212 ერთეული) გადამუშავების ვადად განესაზღვრა 2024 წლის 28 სექტემბერი. \n2024 წლის 9 სექტემბერს შპს „------“ N----- განცხადებით, საბაჟო ორგანოს ეცნობა, რომ N-----/C-----/A----- საბაჟო დეკლარაციით გარე გადამუშავების პროცედურაში მოქცეული საქონელი შემოტანილ იქნა საქართველოს საბაჟო ტერიტორიაზე და 2024 წლის 7 აგვისტოს N-----/C-----/A-----საბაჟო დეკლარაციით მოექცა თავისუფალ მიმოქცევაში გაშვების პროცედურაში.\nშპს „-----“, არც საქონლის თავისუფალ მიმოქცევაში გაშვების პროცედურაში მოქცევისას (სსდ №-----/C----- 07.08.2024) და არც განცხადებით (N ----- 09.09.2024) საბაჟო დეპარტამენტისთვის მიმართვისას, არ წარუდგენია დოკუმენტები, რომლითაც დადასტურდებოდა, რომ N -----/C-----/A----- საბაჟო დეკლარაციით თავისუფალ მიმოქცევაში გაშვებული საქონელი წარმოადგენდა N -----/C-----/A----- საბაჟო დეკლარაციით გარე გადამუშავების პროცედურაში მოქცეული საქონლის 10 თებერვალი ----- N ---- (რომელიც გარე გადამუშავების პროცედურაში მოქცევისას წარდგენილი იყო შესაბამისი მაიდენტიფიცირებელი ნომრებით) გადამუშავების შედეგად მიღებულ გადამუშავებულ პროდუქტს.\nაღნიშნული განცხადების პასუხად, შპს „-----“ ეთხოვა წარმოედგინა ----- რესპუბლიკის მიერ გაცემული ექსპორტის დეკლარაცია, რომელშიც მითითებული იქნებოდა საქონლის მაიდენტიფიცირებელი (სერიული ნომრები) ინფორმაცია და გამომგზავნი კომპანიის წერილი, რადგან N ----- განცხადებით წარდგენილ გამომგზავნის წერილში მითითებული იყო არაზუსტი ინფორმაცია (ინვოისის ნომერი და თარიღი არ შეესაბამებოდა N -----/C-----/A----- იმპორტის საბაჟო დეკლარაციაში მითითებულს, განსხვავდებოდა სერიული ნომრებიც), რაც შპს „------“ მიერ არ შესრულებულა.\nვინაიდან არ დასტურდება N -----/C-----/A----- საბაჟო დეკლარაციით გარე გადამუშავების პროცედურაში მოქცეული საქონლის განსაზღვრულ ვადაში თავისუფალ მიმოქცევაში გაშვების პროცედურაში მოქცევა, აღნიშნული ჩაითვალა გარე გადამუშავების პროცედურის პირობის დარღვევად და გაფორმების ეკონომიკური ზონა „-----“ უფლებამოსილი პირის მიერ 2025 წლის 17 იანვარს შედგენილ იქნა N ----- საბაჟო სამართალდარღვევის ოქმი, რომლითაც შპს „-----“ (ს/ნ -----) დაეკისრა საქართველოს საბაჟო კოდექსის 171-ე მუხლის პირველი ნაწილით გათვალისწინებული პასუხისმგებლობა და სანქციის სახით შეეფარდა ჯარიმა 500 ლარის ოდენობით.\n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საბაჟო კოდექსის მე-6 მუხლის მიხედვით, გადამუშავებული პროდუქტი არის შიდა გადამუშავების პროცედურაში ან გარე გადამუშავების პროცედურაში მოქცეული საქონლის გადამუშავების შედეგად მიღებული საქონელი.\nამავე კოდექსის 82-ე მუხლის პირველი ნაწილის მიხედვით, საქონელი, რომელიც განკუთვნილია საბაჟო პროცედურაში მოქცევისთვის, დეკლარირდება შესაბამისი საბაჟო პროცედურის საბაჟო დეკლარაციით.\nამავე მუხლის მე-3 ნაწილის შესაბამისად, ექსპორტის ან გარე გადამუშავების პროცედურაში მოქცეული საქართველოს საქონელი ექვემდებარება საბაჟო ზედამხედველობას ამ მუხლის პირველი ნაწილით გათვალისწინებული საბაჟო დეკლარაციის რეგისტრაციიდან საქართველოს საბაჟო ტერიტორიიდან გატანამდე ან ამ საბაჟო დეკლარაციის ბათილად ცნობამდე.\n„საქართველოს საბაჟო ტერიტორიაზე საქონლის გადაადგილებისა და გაფორმების შესახებ ინსტრუქციების დამტკიცების შესახებ“ საქართველოს ფინანსთა მინისტრის 2019 წლის 29 აგვისტოს N 257 ბრძანებით დამტკიცებული „გარე გადამუშავების პროცედურის შესახებ ინსტრუქციის“ (დანართი N 14) მე-5 მუხლის მე-3 პუნქტის „ბ“ ქვეპუნქტი აზუსტებს, რომ საქონლის გარე გადამუშავებისთვის საბაჟო ორგანოს მიერ განსაზღვრული ვადის დარღვევა წარმოადგენს საბაჟო პროცედურის პირობების დარღვევას.\nსაქართველოს საბაჟო კოდექსის 148-ე მუხლის პირველი ნაწილის თანახმად, გარე გადამუშავების პროცედურის გამოყენებით საქართველოს საბაჟო ტერიტორიის გარეთ დროებით გატანილი საქართველოს საქონლის მიმართ შეიძლება გამოყენებულ იქნეს გადამუშავების ერთი ან რამდენიმე ოპერაცია. გადამუშავებული პროდუქტი საქართველოს საბაჟო ტერიტორიაზე შემოტანისას შეიძლება იმპორტის გადასახადისგან სრულად ან ნაწილობრივ გათავისუფლებით თავისუფალ მიმოქცევაში მოაქციოს გარე გადამუშავების პროცედურის ავტორიზაციის მფლობელმა ან საქართველოში დაფუძნებულმა პირმა, თუ მას აქვს გარე გადამუშავების პროცედურის ავტორიზაციის მფლობელის შესაბამისი თანხმობა და გარე გადამუშავების პროცედურის გამოყენების ყველა პირობა შესრულებულია.\nამავე კოდექსის 150-ე მუხლის „ა“ პუნქტის მიხედვით, გარე გადამუშავების პროცედურის გამოყენებისთვის აუცილებელია არსებობდეს გარე გადამუშავების პროცედურაში მოქცეული საქონლის გადამუშავებულ პროდუქტში იდენტიფიკაციის შესაძლებლობა.\nამავე საკანონმდებლო აქტის 151-ე მუხლის პირველი ნაწილის შესაბამისად, საბაჟო ორგანო განსაზღვრავს ვადას, რომლის განმავლობაშიც უნდა განხორციელდეს გადამუშავებული პროდუქტის საქართველოს საბაჟო ტერიტორიაზე შემოტანა.\nსაქართველოს საბაჟო კოდექსის 163-ე მუხლის პირველი ნაწილის შესაბამისად, საბაჟო სამართალდარღვევა არის პირის მართლსაწინააღმდეგო ქმედება (მოქმედება ან უმოქმედობა), რომლის ჩადენისთვისაც ამ კოდექსით გათვალისწინებულია პასუხისმგებლობა.\nამავე კოდექსის 171-ე მუხლის პირველი ნაწილის მიხედვით, საბაჟო პროცედურის/რეექსპორტის პირობების დარღვევა – იწვევს დაჯარიმებას 500 ლარის ოდენობით.\nდადგენილია, რომ N-----/C-----/A----- საბაჟო დეკლარაციით გარე გადამუშავების პროცედურაში მოქცეული საქონლის განსაზღვრულ ვადაში თავისუფალ მიმოქცევაში გაშვების პროცედურაში მოქცევა არ დასტურდება. შესაბამისად, მომჩივნის მხრიდან ადგილი აქვს გადამუშავების პროცედურის პირობის დარღვევას. ამდენად, მომჩივნისთვის სადავო ოქმით საქართველოს საბაჟო კოდექსის 171-ე მუხლის პირველი ნაწილის შესაბამისად დაკისრებული პასუხისმგებლობა მართლზომიერია.\nრაც შეეხება საჩივრით წარმოდგენილ დოკუმენტებს, შემოსავლების სამსახური მიუთითებს, რომ აღნიშნულითაც ვერ დასტურდება, რომ N -----/C-----/A----- საბაჟო დეკლარაციით თავისუფალ მიმოქცევაში გაშვების პროცედურაში მოქცეული საქონელი, წარმოადგენს N -----/C-----/A----- საბაჟო დეკლარაციით გარე გადამუშავების პროცედურაში მოქცეული საქონლის გადამუშავების შედეგად მიღებულ გადამუშავებულ პროდუქტს. ----- რესპუბლიკის მიერ გაცემულ ექსპორტის დეკლარაციაში მითითებული არ არის საქონლის მაიდენტიფიცირებელი (სერიული ნომრები) ინფორმაცია.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტი და დაკისრებული პასუხისმგებლობა შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ:\n\n\n1. შპს „-----” (ს/ნ ------) საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. N 16) ან თბილისის საქალაქო სასამართლოში (მის.: ქ. თბილისი, დავით აღმაშენებლის ხეივანი N 64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n14\n\nდოკუმენტის დათვალიერება\n\ninfohub@rs.ge",
    "title": "Document b0abc3f6-20bd-44a1-8d7e-195803bd80b9"
  }
}