{
  "id": "7796bcae-0753-4e21-9c76-553bed670e6b",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19562/2/2023\n14 ივნისი 2023\nდოკუმენტის #:\n19562/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n11 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაქონლის წარდგენის/ზოგადი დეკლარირების/საქონლის დეკლარირების ვადის ან სატრანსპორტო საშუალების გამოცხადების ვადის დარღვევა\nჩამოტვირთვა\nგაზიარება\n№19562/2/2023\n11.05.2023\n\n\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\n\n\nმომჩივანი: --------- (ს/ნ ---------) \nმოპასუხე: საბაჟო დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 11.05.2023 წელს განიხილა და მიიღო გადაწყვეტილება ---------- 28.04.2023 წელს რეგისტრირებულ საჩივარზე (რეგისტრაციის №19562/2/2023).\n\n\n\n\nდავის საგანი:\nსატრანსპორტო საშუალების გამოცხადების ვადის დარღვევა.\n\n\nგასაჩივრებული გადაწყვეტილება: \n1. საბაჟო დეპარტამენტის 31.12.2021 წლის №ELC14441 საბაჟო სამართალდარღვევის ოქმი; \n2. შემოსავლების სამსახურის 2023 წლის 23 მარტის №5723 ბრძანება. \n\n\nდარიცხული თანხა: \nჯარიმა - 1000 ლარი. \n\n\nფაქტების აღწერა \nშინაგან საქმეთა სამინისტროს მონაცემთა ავტომატიზებულ ბაზაში რეგისტრირებული მონაცემების თანახმად, საბაჟო გამშვები პუნქტი „--------“ გავლით, მომჩივნის მიერ, 2018 წლის 24 ოქტომბერს, შემოყვანილ ავტოსატრანსპორტო საშუალებას სანომრე ნიშნით: -------- (VIN – ----------) ავტოსატრანსპორტო საშუალების გაფორმების ადგილამდე ან სხვა საბაჟო კონტროლის ზონამდე მიტანის ბოლო ვადად განესაზღვრა 2018 წლის 23 დეკემბერი.\nვინაიდან, მონაცემთა ბაზებში არ ფიქსირდებოდა აღნიშნული სატრანსპორტო საშუალების საქართველოდან გასვლის ფაქტი, მომჩივანს, საბაჟო დეპარტამენტის 2021 წლის 31 დეკემბრის №ELC14441 საბაჟო სამართალდარღვევის ოქმით, დაეკისრა საქართველოს საბაჟო კოდექსის 165-ე მუხლით გათვალისწინებული სანქცია - ჯარიმა 1 000 ლარის ოდენობით. \nაღნიშნული ოქმის გასაჩივრების შემდგომ, გაირკვა, რომ ხსენებული ავტომანქანის მფლობელს წარმოადგენდა --------- (პ/ნ ---------), რომელსაც, 2023 წლის 13 მარტის №EL202692 საბაჟო სამართალდარღვევის ოქმით, სოლიდარულად დაეკისრა საბაჟო კოდექსის 165-ე მუხლით გათვალისწინებული პასუხისმგებლობა.\n2021 წლის 31 დეკემბრის №ELC14441 საბაჟო სამართალდარღვევის ოქმი გასაჩივრდა შემოსავლების სამსახურში. შემოსავლების სამსახურის 2023 წლის 23 მარტის №5723 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საქართველოს საგადასახადო კოდექსის 302-ე მუხლის მე-6 ნაწილზე, შესაბამის პერიოდში მოქმედი საქართველოს ფინანსთა მინისტრის 2012 წლის 26 ივლისის №290 ბრძანებით დამტკიცებული „საქართველოს საბაჟო ტერიტორიაზე საქონლის გადაადგილებისა და გაფორმების შესახებ“ ინსტრუქციის მე-6 მუხლის მე-5 პუნქტზე, ამავე ინსტრუქციის მე-20 მუხლის მე-2 პუნქტზე, საქართველოს საბაჟო კოდექსის 163-ე მუხლის პირველ ნაწილზე, 165-ე მუხლზე და ზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტი შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრის დაკმაყოფილების საფუძველი.\n\n\nმომჩივნის არგუმენტაცია \n2018 წლის 24 ოქტომბერს მართავდა კომპანია „--------” კუთვნილ ავტომზიდს, რომლის სახელმწიფო ნომერია ---------. აღნიშნული ავტომზიდით ახორციელებდა - --------ს პ/ნ -------- მსუბუქი მანქანის გადაზიდვას. მანქანები გადაიზიდებოდა გერმანიიდან საქართველოს მიმართულებით. საზღვრის კვეთა მოხდა ტირ კოდის მინიჭების შემდეგ (ტირით ავტომობილების შემოყვანის სისტემის პროგრამიდან) ავტომზიდზე არსებული ათივე მსუბუქ მანქანას, (---------ს კუთვნილი ავტომობილის ჩათვლით) მიენიჭა ტრანზიტული ნომრები. \nშესაბამისად, არ დაურღვევია არანაირი დეკლარირება/გამოცხადების ვადა და არ არის პასუხისმგებელი აღნიშნულზე. მომჩივანი ითხოვს სადავო საბაჟო სამართალდარღვევის ოქმის ბათილად ცნობას.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაბაჟო კოდექსის 163-ე მუხლის პირველი და მე-4 ნაწილების თანახმად, საბაჟო სამართალდარღვევა არის პირის მართლსაწინააღმდეგო ქმედება (მოქმედება ან უმოქმედობა), რომლის ჩადენისთვისაც ამ კოდექსით გათვალისწინებულია პასუხისმგებლობა. საბაჟო სამართალდარღვევის ჩადენისთვის პასუხისმგებლობა ეკისრება შესაბამისი ქმედების ჩამდენ პირს.\nსაქართველოს საბაჟო ტერიტორიაზე საქონლის გადაადგილებისა და გაფორმების შესახებ საქართველოს ფინანსთა მინისტრის 2012 წლის 26 ივლისის №290 ბრძანებით დამტკიცებული ინსტრუქციის მე-6 მუხლის მე-5 პუნქტის სადავო პერიოდში მოქმედი რედაქციის თანახმად, საქართველოს საბაჟო ტერიტორიაზე შემოტანილი, საქართველოში არარეგისტრირებული ავტოსატრანსპორტო საშუალების გაფორმების ადგილამდე ან სხვა საბაჟო კონტროლის ზონამდე მიტანის ვადა (გარდა ამ მუხლის მე-6-მე-9 პუნქტებით გათვალისწინებული შემთხვევებისა) განისაზღვრება 60 კალენდარული დღით.\nსაბაჟო კოდექსის 165-ე მუხლის მიხედვით, საქონლის წარდგენის/ზოგადი დეკლარირების/საქონლის დეკლარირების ვადის ან სატრანსპორტო საშუალების გამოცხადების ვადის დარღვევა – იწვევს დაჯარიმებას ყოველ დაგვიანებულ სრულ/არასრულ დღეზე 50 ლარის ოდენობით, მაგრამ არაუმეტეს 1 000 ლარისა. \nსაბაჟო კოდექსის 71-ე მუხლის პირველი ნაწილის შესაბამისად, საქართველოს საბაჟო ტერიტორიაზე საქონლის შემომტანმა პირმა იგი საბაჟო ორგანოს მიერ განსაზღვრული მარშრუტით დაუყოვნებლივ უნდა გადაზიდოს/გადაიტანოს შესაბამის საბაჟო კონტროლის ზონაში ან საბაჟო ორგანოს მიერ განსაზღვრულ ან მასთან შეთანხმებულ ნებისმიერ სხვა ადგილზე.\nამავე მუხლის მე-2 ნაწილის თანახმად, ნებისმიერ პირს, რომელიც საქართველოს საბაჟო ტერიტორიაზე საქონლის შემოტანის შემდეგ იღებს მისი გადაზიდვის პასუხისმგებლობას, ეკისრება ამ მუხლის პირველი ნაწილით გათვალისწინებული ვალდებულება. \nმომჩივნის განმარტებით, ავტომზიდით ახორციელებდა - --------ს მსუბუქი მანქანის გადაზიდვას. მანქანები გადაიზიდებოდა გერმანიიდან საქართველოს მიმართულებით. საზღვრის კვეთა მოხდა ტირ კოდის მინიჭების შემდეგ და ავტომზიდზე არსებული ათივე მსუბუქ მანქანას, (---------ს კუთვნილი ავტომობილის ჩათვლით) მიენიჭა ტრანზიტული ნომრები. შესაბამისად, არ დაურღვევია არანაირი დეკლარირება/გამოცხადების ვადა და არ არის პასუხისმგებელი აღნიშნულზე.\nსაბაჟო დეპარტამენტის წარმომადგენელმა საბჭოს სხდომაზე, საკითხის ზეპირი განხილვისას განაცხადა, რომ მომჩივანი და -------- წარმოადგენენ საქართველოს საბაჟო ტერიტორიაზე შემოტანილი საქონლის შემომტან და საქონლის საქართველოს საბაჟო ტერიტორიაზე შემოტანის შემდეგ მის გადაზიდვაზე პასუხისმგებელ სუბიექტებს. \nამგვარად, მომჩივანი, რომელმაც საქართველოს საბაჟო ტერიტორიაზე საქონლის შემოტანის შემდეგ აიღო მისი გადაზიდვის პასუხისმგებლობა, ვალდებული იყო საბაჟო ორგანოს მიერ განსაზღვრულ ვადაში გამოცხადებულიყო შესაბამის საბაჟო კონტროლის ზონაში ან საბაჟო ორგანოს მიერ განსაზღვრულ ან მასთან შეთანხმებულ ნებისმიერ სხვა ადგილზე.\nვინაიდან სადავო სატრანსპორტო საშუალება მომჩივანს, კანონმდებლობით განსაზღვრულ ვადაში, არ წარუდგენია დანიშნულების საბაჟო ორგანოში, საბჭოს მიაჩნია, რომ მომჩივნისთვის საბაჟო კოდექსის 165-ე მუხლით გათვალისწინებული ჯარიმის დაკისრება მართლზომიერია და არ ექვემდებარება გაუქმებას. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n3\n\nდოკუმენტის დათვალიერება\n\ninfohub@rs.ge",
    "title": "Document 7796bcae-0753-4e21-9c76-553bed670e6b"
  }
}