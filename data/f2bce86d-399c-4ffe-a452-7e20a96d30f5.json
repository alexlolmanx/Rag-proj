{
  "id": "f2bce86d-399c-4ffe-a452-7e20a96d30f5",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21465/2/2023\n02 მაისი 2024\nდოკუმენტის #:\n21465/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n30 აპრილი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№21465/2/2023 \n30 აპრილი 2024\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: ი/მ \"--------\" (ს/ნ \"--------\" )\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 15.02.2024 წელს განიხილა და მიიღო გადაწყვეტილება ი/მ \"-------\"-ის 1.12.2023 წელს რეგისტრირებულ საჩივარზე (რეგისტრაციის №21465/2/2023).\n\n\nდავის საგანი:\nშემოსავლების სამსახურის 22.08.2023 წლის №20660 ბრძანების აღსრულების შედეგები.\n\n\nგასაჩივრებული გადაწყვეტილება:\n1. აუდიტის დეპარტამენტის 29.09.2023 წლის №086-50 საგადასახადო მოთხოვნა;\n2. შემოსავლების სამსახურის 14.11.2023 წლის №28079 ბრძანება.\n\n\nდარიცხული თანხა: 665 693 ლარი.\nმათ შორის:\nგადასახადი - 371 582\nდღგ - 314 339\nსაშემოსავლო გადასახადი - 56 691\nქონების გადასახადი - 552\nჯარიმა - 188 913\nსაურავი - 105 198\n\n\nფაქტების აღწერა\nმომჩივნის საქმიანობას წარმოადგენს საბითუმო და საცალო ვაჭრობა საკვები პროდუქტებით, ძირითადად ჩირით, ნუშით, კაკლით, თხილით დ ა.შ.\nაუდიტის დეპარტამენტის მიერ ჩატარდა გადასახადის გადამხდელის საქმიანობის 1.01.2020 წლიდან 1.03.2023 წლამდე, ხოლო სასაქონლო-მატერიალური ფასეულობების ინვენტარიზაციის მიზნებისთვის 2023 წლის 14 მარტის ჩათვლით საანგარიშო პერიოდების კამერალური საგადასახადო შემოწმება. შემოწმების შედეგები აისახა აუდიტის დეპარტამენტის 30.03.2023 წელს შედგენილ საგადასახადო შემოწმების აქტში, რომლის მიხედვით, სადავო დარიცხვა განპირობებულია შემდეგი გარემოებებით:\n1. მეწარმე გადასახადის გადამხდელად რეგისტრირებულია 2014 წლის 7 აპრილს. დღგ-ის გადამხდელად რეგისტრირებულია 2017 წლის 28 სექტემბერს, შემოწმებით დადგინდა, რომ გადასახადის გადამხდელი არ აწარმოებს ბუღალტერიას, შიდა აღრიცხვის მასალები, რის საფუძველზეც განისაზღვრებოდა თითოეული საქონლის ჩამოწერა, არ არსებობს.\nშემოსავლების სამსახურის საგადასახადო მონიტორინგის დეპარტამენტის 2023 წლის 14 მარტის N4812 ბრძანების საფუძველზე მომჩივნის კუთვნილ ობიექტზე ჩატარდა სასაქონლო-მატერიალური ფასეულობების ინვენტარიზაცია. შემოწმებისათვის მოწოდებულ იქნა 2023 წლის 14 მარტის მდგომარებით გადასახადის გადამხდელის სასაქონლო-მატერიალური ფასეულობების ფაქტიური ნაშთი. შემოსავლების სამსახურის გადასახადების ადმინისტრირების საინფორმაციო სისტემის მონაცემების და საგადასახადო მონიტორინგის დეპარტამენტის მიერ მოწოდებული ინფორმაციით განისაზღვრა რეალიზებული პროდუქციის თვითღირებულება სასაქონლო კატეგორიების მიხედვით, რაზეც გავრცელდა გადასახადის გადამხდელის დოკუმენტური ფასნამატი.\nშემოწმებით დადგენილ მონაცემებსა და დეკლარირებულ ბრუნვებს შორის გამოვლინდა სხვაობა. ასევე დაკორექტირდა საშემოსავლო გადასახადის წლიურ დეკლარაციებში დაფიქსირებული გამოქვითვები. საგადასახადო კოდექსის მე-100 და 105-ე მუხლების გათვალისწინებით დაანგარიშდა გადასახადის გადამხდელის საშემოსავლო გადასახადით დასაბეგრი ბაზა და გამოვლენილ სხვაობაზე დაერიცხა საშემოსავლო გადასახადი და დაეკისრა ჯარიმა საგადასახადო კოდექსის 275-ე მუხლის მიხედვით.\nასევე, 2021 წლამდე მოქმედი საგადასახადო კოდექსის 161-ე და 2021 წლიდან მოქმედი 159-ე და 160-ე მუხლების გათვალისწინებით, გადასახადის გადამხდელის მიერ დეკლარირებულ დღგ-ით დასაბეგრ ბრუნვებსა და შემოწმებით დადგენილ ბრუნვებს შორის გამოვლენილ სხვაობაზე მეწარმეს დაერიცხა გადასახადი და დაეკისრა საგადასახადო კოდექსის 275-ე მუხლით გათვალისწინებული ჯარიმა.\n2. შემოწმების აქტი ამ ნაწილში არ შეიცავს ინფორმაციას, გადასახადის გადამხდელი ითხოვდა ბანკის მომსახურებაზე და პროცენტებზე გადახდილი თანხების ერთობლივი შემოსავლიდან გამოსაქვით ხარჯებში გათვალისწინებას.\nშემოწმების აქტის საფუძველზე აუდიტის დეპარტამენტმა გამოსცა 7.04.2023 წლის №7698 ბრძანება და №086-17 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 22.08.2023 წლის №20660 ბრძანებით საჩივარი ნაწილობრივ დაკმაყოფილდა, მე-2 სადავო საკითხზე დაევალა აუდიტის დეპარტამენტს ერთობლივი შემოსავლიდან გამოსაქვით ხარჯებში გაითვალისწინოს კრედიტისათვის (სესხისათვის) გადახდილი ან/და გადასახდელი (დარიცხვის მეთოდის გამოყენების მიხედვით) პროცენტები და აღნიშნულის გათვალისწინებით, სათანადო საფუძვლების არსებობის შემთხვევაში, საგადასახადო ვალდებულებების კორექტირება (შემცირება). დანარჩენ ნაწილში საჩივარი არ დაკმაყოფილდა.\nშემოსავლების სამსახურის 22.08.2023 წლის №20660 ბრძანების აღსრულების შედეგად აუდიტის დეპარტამენტის 2023 წლის 7 სექტემბრის დასკვნის მიხედვით, შემცირებას დაექვემდებარა სულ 3 021 ლარი, მათ შორის გადასახადი 2 014 ლარი, ჯარიმა 1 007 ლარი. აღნიშნულზე, გადასახადის გადამხდელს წარედგინა 29.09.2023 წლის №086-50 საგადასახადო მოთხოვნა, რომელიც გადასახადის გადამხდელის მიერ გასაჩივრდა შემოსავლების სამსახურში.\nშემოსავლების სამსახურის 14.11.2023 წლის №28079 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახურმა იხელმძღვანელა 302-ე მუხლის მე-6 ნაწილით და 304-ე მუხლის 21 ნაწილით.\nშემოსავლების სამსახურმა ყურადღება გაამახვილა ფაქტობრივ გარემოებაზე, რომლის მიხედვით დადგენილია, რომ გადასახადის გადამხდელის მიერ წარმოდგენილი სესხის ხელშეკრულებების და სესხის დაფარვის გრაფიკების მიხედვით, სესხისათვის გადახდილი პროცენტი შემოწმების მიერ გათვალისწინებულ იქნა ერთობლივი შემოსავლიდან გამოსაქვით ხარჯებში.\nშემოსავლების სამსახურმა აღნიშნა, რომ გადასახადის გადამხდელი საჩივარში ვერ უთითებს იმ ფაქტობრივ და სამართლებრივ გარემოებებს, თუ რა ნაწილში არ მოხდა შემოსავლების სამსახურის გადაწყვეტილების აღსრულება და სადავო გარემოებად მითითებული აქვს ისეთი ფაქტობრივი გარემოებები, რაც გადაწყვეტილებით არ დაკმაყოფილდა და შესაბამისად არ ყოფილა დავალებული შესასრულებლად აუდიტის დეპარტამენტისთვის.\nსაქმეზე არსებული მტკიცებულებების და აუდიტის დეპარტამენტის დასკვნაზე დაყრდნობით, შემოსავლების სამსახურმა მიიჩნია, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს საჩივრის დაკმაყოფილების საფუძველი. \n\n\nმომჩივნის არგუმენტაცია\nმომჩივნის განმარტებით, შესამოწმებელ პერიოდში, გაწერილი რეალიზაციის ზედნადებებით ფიქსირდებოდა იმაზე ბევრად მეტი ნიგოზისა და ლობიოს გაყიდვა, ვიდრე უფიქსირდებოდა შეძენა ამ ორი პროდუქტის იმავე პერიოდში. ვინაიდან მსგავს ფაქტს ადგილი არ უნდა ჰქონოდა და არ წარმოადგენდა რეალობას, დაიწყო შესაბამისი მიზეზის ძიება და დაადგინა შემდეგი:\nმისი პირადი rs.ge-ის გვერდიდან სასაქონლო ზედნადებების გაწერას ახდენდა მისი ყოფილი თანამშრომელი - ბუღალტერი. მის მიერ გაწერილია ფიქტიური სასაქონლო ზედნადებები პირადი სარგებლის მიღების მიზნით, მისგან მალულად სხვადასხვა მყიდველებზე. შესამოწმებელ პერიოდში, ჯამში სულ გაწერილია 1 401 816.30 ლარის სასაქონლო ზედნადები და ანგარიშ-ფაქტურები შემდეგ სუბიექტებზე: \"--------\" პ.ნ. \"--------\", თანხა - 289 137 ლარი; \"--------\" პ.ნ. \"--------\", თანხა - 16 046 ლარი;  \"--------\" პ.ნ.  \"--------\", თანხა - 4 461.3 ლარი; შპს  \"--------\"ს/ნ  \"--------\"თანხა - 299 729 ლარი; შპს  \"--------\" ს/ნ  \"--------\"თანხა - 149 778 ლარი; შპს  \"--------\" ს/ნ  \"--------\", თანხა - 196 872 ლარი; შპს  \"--------\" ს/ნ  \"--------\", თანხა - 445 793 ლარი.\nაღნიშნული გარემოება, ასევე დასტურდება ამ პიროვნების წინააღმდეგ ფინანსური პოლიციის აღმოსავლეთ სამმართველოში აღძრული საქმითაც, სადაც ამა წლის სექტემბრის თვეში იმყოფებოდა გამოკითხვაზე ჩვენების მისაცემად. შემოწმებისას შემმოწმებელმა იხელმძღვანელა საგადასახადო ვალდებულებების განსაზღვრისათვის არაპირდაპირი მეთოდით. ზემოაღნიშნულ გადამხდელებზე გაწერილმა ფიქტიურმა რეალიზაციის ზედნადებებმა კი გამოიწვია ის, რომ მის მიერ რეალურად საცალო მომხმარებლებზე გაყიდული ნუშისა და სხვა მარცვლეულის ნაცვლად დოკუმენტურად გაყიდულად დაუფიქსირდა ნიგოზი და ლობიო, რომლის რაოდენობრივი ნაშთი გამინუსდა, ხოლო სხვა დანარჩენ პროდუქტზე (მაგ. ნუშზე და სხვა მარცვლეულზე) დაუდგინდა დიდი ოდენობით დანაკლისი ინვენტარიზაციის შედეგად. აღნიშნული ახალი გარემოებიდან გამომდინარე, ჩემს მიერ 2023 წლის 19 ოქტომბერს წარედგინა ხელახალი საჩივარი, რომლის მიხედვით ითხოვდა, რომ შემმოწმებელს გადასახადების გამოანგარიშებისას მხედველობაში არ მიეღო შესამოწმებელ პერიოდში ზემოხსენებულ გადამხდელებზე გაწერილი ფიქტიური ელექტრონული ზედნადებები, ხოლო გადაანგარიშებისას გამოიყენებინა იგივე პრინციპი/მიდგომა და განსაზღვრული ფასნამატი, რომლის მიხედვითაც მოხდა შემოწმების შედეგად გადასახადების დაანგარიშება, რის საპასუხოდ საჩივარი არ დაკმაყოფილდა. \nდავის განხილვის პირველი სხდომის ჩატარებისას, ზემოაღნიშნული გარემოებები ფიქტიურ სასაქონლო ზედნადებებთან დაკავშირებით არ იყო ცნობილი და შესაბამისად არ იყო ასახული მის პირვანდელ საჩივარში. გამომდინარე აქედან, მიმაჩნია, რომ უარი გადაანგარიშების შესახებ უნდა გაუქმდეს, ხოლო აუდიტის დეპარტამენტმა დარიცხული გადასახადები უნდა გადაიანგარიშოს და შეამციროს ზემოთ ხსენებულ გადამხდელებზე გაწერილი ფიქტიური სასაქონლო ზედნადებებისა და ანგარიშფაქტურების გათვალისწინების გარეშე.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ.\nშემოსავლების სამსახურის 22.08.2023 წლის №20660 ბრძანებით საჩივარი ნაწილობრივ დაკმაყოფილდა, მე-2 სადავო საკითხზე დაევალა აუდიტის დეპარტამენტს ერთობლივი შემოსავლიდან გამოსაქვით ხარჯებში გაითვალისწინოს კრედიტისათვის (სესხისათვის) გადახდილი ან/და გადასახდელი (დარიცხვის მეთოდის გამოყენების მიხედვით) პროცენტები და აღნიშნულის გათვალისწინებით, სათანადო საფუძვლების არსებობის შემთხვევაში, საგადასახადო ვალდებულებების კორექტირება (შემცირება). დანარჩენ ნაწილში საჩივარი არ დაკმაყოფილდა. \nშემოსავლების სამსახურის 22.08.2023 წლის №20660 ბრძანების აღსრულების შედეგად აუდიტის დეპარტამენტის 2023 წლის 7 სექტემბრის დასკვნის მიხედვით, გადასახადის გადამხდელის მიერ წარდგენილ იქნა სესხის ხელშეკრულებები და სესხის დაფარვის გრაფიკები. შესაბამისად, სესხისათვის გადახდილი პროცენტი გათვალისწინებულ იქნა ერთობლივი შემოსავლიდან გამოსაქვით ხარჯებში. შედეგად, საგადასახადო შემოწმების აქტით დარიცხული თანხები შემცირებას დაექვემდებარა სულ 3 021 ლარით, მათ შორის გადასახადი 2 014 ლარით, ჯარიმა 1 007 ლარით.\nმომჩივანი არ წარმოადგენს სათანადო არგუმენტებს ან დოკუმენტებს თუ რა ნაწილში არ აღსრულდა შემოსავლების სამსახურის 22.08.2023 წლის №20660 ბრძანება და შესაბამისად, აუდიტის დეპარტამენტის მიერ გამოცემული დასკვნით არ განხორციელდა შესაბამისი გადაანგარიშება.\nმხარეთა არგუმენტების, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საბჭოს მიაჩნია, რომ აუდიტის დეპარტამენტის მიერ შემოსავლების სამსახურის 22.08.2023 წლის №20660 ბრძანება აღსრულებულია ამავე გადაწყვეტილების შესაბამისად და არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n20\n\nდოკუმენტის დათვალიერება\n\ninfohub@rs.ge",
    "title": "Document f2bce86d-399c-4ffe-a452-7e20a96d30f5"
  }
}