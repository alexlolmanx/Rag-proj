{
  "id": "d2bc7fe9-a575-410b-af7d-66655d5dfe51",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 3677\n27 თებერვალი 2023\nდოკუმენტის #:\n3677\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n27 თებერვალი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nგადასახადისაგან გათავისუფლება\nჩამოტვირთვა\nგაზიარება\nბრძანება N 3677\n27.02.2023\n\n\n\n\n\n\n\n\nშპს „----------“ (ს/ნ-----------) \n(მის.: ქ. ------------------------) \n2022 წლის 27 ოქტომბრის საჩივრების \nდაკმაყოფილებაზე უარის თქმის თაობაზე\n\n\n\n\n\n\nშემოსავლების სამსახურმა დავების განხილვის საბჭოს 2023 წლის 13 თებერვლის სხდომაზე (ოქმი №13) განიხილა შპს „----------“ (ს/ნ------------) 2022 წლის 27 ოქტომბრის №75780/1/2022 და №18085/2/2022 საჩივრები, შემოსავლების სამსახურის აუდიტის დეპარტამენტის 2022 წლის 3 ოქტომბრის №006-423 კორექტირებულ საგადასახადო მოთხოვნასთან დაკავშირებით.\n\n\n\n\nგადასახადის გადამხდელის პოზიცია საგადასახადო შემოწმების შედეგების გადაანგარიშებასთან დაკავშირებით: გადამხდელი არ ეთანხმება კორექტირებულ საგადასახადო მოთხოვნას და ითხოვს დარიცხული თანხების გაუქმებას.\n\n\nფაქტობრივი გარემოებები: \nსაქმის მასალებით დგინდება, რომ შემოსავლების სამსახურის 2022 წლის 21 სექტემბრის №24250 ბრძანებით ნაწილობრივ დაკმაყოფილდა შპს „----------“ (ს/ნ------------) საჩივრები. კერძოდ, ბრძანების სარეზოლუციო ნაწილის მიხედვით:\n,,1. შპს „----------“ (ს/ნ------------) საჩივრები დაკმაყოფილდეს ნაწილობრივ;\n2. პირველ სადავო საკითხთან დაკავშირებით, დაევალოს აუდიტის დეპარტამენტს, გადასახადის გადამხდელის არგუმენტების გათვალისწინებით, შეისწავლოს სადავო საკითხი და თუ დასტურდება, რომ ფიზიკურ პირს შესაბამისი კალენდარული წლის განმავლობაში სხვა დამქირავებელთან არ უსარგებლია საგადასახადო შეღავათით, განახორციელოს საგადასახადო ვალდებულებების შესაბამისი კორექტირება (შემცირება);\n3. დანარჩენ ნაწილში საჩივრები არ დაკმაყოფილდეს.“ შემოსავლების სამსახურის 2022 წლის 21 სექტემბრის №24250 ბრძანების აღსრულების მიზნით, აუდიტის დეპარტამენტმა 2022 წლის 23 სექტემბერს გამოსცა დასკვნა საგადასახადო შემოწმების შედეგების გადაანგარიშებაზე, რომლითაც გადასახადის გადამხდელს საგადასახადო შემოწმების აქტის საფუძველზე, დამატებით დარიცხული თანხები არ შეუმცირდა. აღნიშნულზე, გადასახადის გადამხდელს წარედგინა 2022 წლის 3 ოქტომბრის №006-423 კორექტირებული საგადასახადო მოთხოვნა.\n\n\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება, რომ გადამხდელი საშემოსავლო გადასახადისგან ათავისულფებს ერთ-ერთ დაქირავებულ პირს, რაზეც საქართველოს საგადასახადო კოდექსის 82-ე მუხლის მე-5 ნაწილის შესაბამისად, შეღავათის დამადასტურებელი დოკუმენტია არ წარუდგენია. შემოწმებისთვის წარდგენილია მხოლოდ ომის ვეტერანის მოწმობა. შემოწმების მიერ აღნიშნული საკითხის დამატებით შესწავლის შედეგად გამოვლინდა, რომ ფიზიკური პირი შესაბამისი კალენდარული წლის განმავლობაში სხვა დამქირავებელთანაც სარგებლობდა საგადასახადო შეღავათით. შესაბამისად შემოწმების მიერ საგადასახადო შემოწმების აქტით დარიცხული თანხები კორექტირებას (შემცირებას) არ დაექვემდებარა.\n\n\nშემოსავლების სამსახურმა განიხილა წარმოდგენილი საჩივრები და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს, შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები. \nსაქართველოს საგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. აღნიშნულ საკითხს იხილავს ის ორგანო, რომლის მიერ მიღებული გადაწყვეტილების მიხედვითაც იქნა გამოცემული გასაჩივრებული გადაწყვეტილება/საგადასახადო მოთხოვნა.\nშემოსავლების სამსახური ყურადღებას ამახვილებს საქმეში არსებულ ფაქტობრივ გარემოებებზე, რომლის თანახმად, საგადასახადო შემოწმებით საკითხის დამატებით შესწვალის შედეგად გამოვლინდა, რომ ფიზიკური პირი შესაბამისი კალენდარული წლის განმავლობაში სხვა დამქირავებელთანაც სარგებლობდა საგადასახადო შეღავათით. შესაბამისად, შემოწმების მიერ, საგადასახადო შემოწმების აქტით დარიცხული თანხები კორექტირებას (შემცირებას) არ დაექვემდებარა.\nსაქმეზე არსებული მტკიცებულებების და აუდიტის დეპარტამენტის დასკვნის შედეგების გათვალისწინებით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრების დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ :\n\n\n1. შპს „----------“ (ს/ნ------------) საჩივრები არ დაკმაყოფილდეს;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებული დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდაბეგვრას დაქვემდებარებული განაცემი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n14\n\nდოკუმენტის დათვალიერება\n\ninfohub@rs.ge",
    "title": "Document d2bc7fe9-a575-410b-af7d-66655d5dfe51"
  }
}