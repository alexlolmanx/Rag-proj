{
  "id": "61948bce-6016-43b5-915f-dbbf68e13632",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 22533\n14 დეკემბერი 2022\nდოკუმენტის #:\n22533\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n04 აგვისტო 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nგანუხლველად დარჩა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nმიმოწერა გადასახადის გადამხდელთან, საგადასახადო დავის დაწყება, საჩივრის განხილვაზე უარის თქმა\nჩამოტვირთვა\nგაზიარება\nბრძანება N 22533\n04/08/2020 \n\n\n\n\n\n\nშპს -----\n(მის.: -------)\n2020 წლის 14 ივლისის საჩივრის \nგანუხილველად დატოვების თაობაზე\n\n\n\n\nშემოსავლების სამსახურმა დავების განხილვის საბჭოს 2020 წლის 22 ივლისის სხდომაზე (ოქმი №51) განიხილა შპს ----- ს №132371/21 საჩივარი, შემოსავლების სამსახურის აუდიტის დეპარტამენტის 2017 წლის 27 თებერვლის №006-197 და 2018 წლის 31 დეკემბრის №006-1040 საგადასახადო მოთხოვნებთან, 2015 წლის 16 იანვრის №005-356 და 2015 წლის 16 აპრილის №005-5173 შეტყობინებებთან, 2015 წლის 21 იანვრის №011-2015-002286, 2015 წლის 07 მაისის №005-842 და 2015 წლის 17 აპრილის №011-2015-035777 ბრძანებებთან, ასევე, აუდიტის დეპარტამენტის 2016 წლის 12 დეკემბრის №35694, ამავე წლის 21 ნოემბრის №32237, 2018 წლის 04 ივნისის №13737, 2018 წლის 27 აგვისტოს №23584 და 2018 წლის 27 დეკემბრის №38871 ბრძანებებთან დაკავშირებით.\n\n\nფაქტობრივი გარემოებები:\nსაქმეში არსებული მასალებით დგინდება, რომ აუდიტის  დეპარტამენტის 2016 წლის 21 ნოემბრის №32237 და ამავე წლის 12 დეკემბრის №35694 საფუძველზე ჩატარდა შპს ----- ს საქმიანობის საგადასახადო შემოწმება. შემოწმების შედეგების თაობაზე გამოიცა 2017 წლის 27 თებერვლის №4661 ბრძანება და №006-197 საგადასახადო მოთხოვნა.\nშემოსავლების სამსახურის გადასახადების ადმინისტრირების ელექტრონული სისტემის მონაცემებით დგინდება, რომ აღნიშნული საგადასახადო მოთხოვნა ამავე წლის 27 თებერვლის №4661 ბრძანებასა და 2017 წლის 23 თებერვლის საგადასახადო შემოწმების აქტთან ერთად, გადასახადის გადამხდელს 2017 წლის 27 თებერვალს ელექტრონულად გაეგზავნა შემოსავლების სამსახურის ავტორიზებულ გვერდზე, რომლებსაც გადასახადის გადამხდელი ელექტრონულად გაეცნო 2017 წლის 02 მარტს.\nაგრეთვე, აუდიტის დეპარტამენტის 2018 წლის 04 ივნისის №13737, ამავე წლის 27 აგვისტოს №23584 და 27 დეკემბრის №38871 ბრძანებების საფუძველზე ჩატარდა შპს ----- ს საქმიანობის საგადასახადო შემოწმება. შემოწმების შედეგების თაობაზე  გამოიცა  2018 წლის    31 დეკემბრის №39609 ბრძანება და №006-1040 საგადასახადო მოთხოვნა. შემოსავლების სამსახურის გადასახადების ადმინისტრირების ელექტრონული სისტემის მონაცემებით დგინდება, რომ აღნიშნული საგადასახადო მოთხოვნა ამავე წლის 31 დეკემბრის №39609 ბრძანებასა და 2018 წლის 27 დეკემბრის საგადასახადო შემოწმების აქტთან ერთად, გადასახადის გადამხდელს 2018 წლის  31 დეკემბერს  ელექტრონულად  გაეგზავნა შემოსავლების სამსახურის ავტორიზებულ გვერდზე, ასევე, გაეგზავნა საფოსტო დაწესებულების მეშვეობით, რომლითაც ჩაბარება ვერ მოხერხდა, შესაბამისად, განხორციელდა საჯაროდ გავრცელება 2019 წლის 12 მარტს და ჩაბარებულად ჩაითვალა 2019 წლის 01 აპრილს. ამასთან, გადასახადის გადამხდელი აღნიშნულ დოკუმენტაციას ელექტრონულად გაეცნო 2020 წლის 08 იანვარს.\n\n\nსადავო აქტებთან დაკავშირებით, ასევე, დგინდება შემდეგი:\n2015 წლის 16 იანვრის №005-356 შეტყობინებას გადამხდელი ელექტრონულად გაეცნო 2015 წლის 20 იანვარს.\n2015 წლის 16 აპრილის №005-5173 შეტყობინებას გადამხდელი ელექტრონულად გაეცნო 2015 წლის 17 აპრილს.\n2015 წლის 21 იანვრის №011-2015-002286 ბრძანებას გადამხდელი ელექტრონულად გაეცნო 2015 წლის 26 იანვარს.\n2015 წლის 07 მაისის №005-842 ბრძანებას გადამხდელი ელექტრონულად გაეცნო 2016 წლის 25 იანვარს.\n2015 წლის 17 აპრილის №011-2015-035777 ბრძანებას გადამხდელი ელექტრონულად გაეცნო 2015 წლის 20 აპრილს.\n2016 წლის 12 დეკემბრის №35694 ბრძანებას გადამხდელი ელექტრონულად გაეცნო 2017 წლის 16 იანვარს.\n2016 წლის 21 ნოემბრის №32237 ბრძანებას გადამხდელი ელექტრონულად გაეცნო 2016 წლის 15 დეკემბერს.\n2018 წლის 04 ივნისის №13737 ბრძანებას გადამხდელი ელექტრონულად გაეცნო 2018 წლის 27 ოქტომბერს.\n2018 წლის 27 აგვისტოს №23584 და ბრძანებას გადამხდელი ელექტრონულად გაეცნო 2018 წლის 27 ოქტომბერს.\n2018 წლის 27 დეკემბრის №38871 ბრძანებას გადამხდელი ელექტრონულად გაეცნო 2020 წლის 08 იანვარს.\n\n\nშემოსავლების სამსახურმა მიიჩნია, რომ საჩივარი უნდა დარჩეს განუხილველი, შემდეგ გარემოებათა გამო:\nსაქართველოს საგადასახადო კოდექსის 44-ე მუხლის პირველი ნაწილის თანახმად, საგადასახადო ორგანო დოკუმენტს პირს უგზავნის ან/და წარუდგენს წერილობითი ან ელექტრონულ ფორმით.\nამავე მუხლის მე-3 მუხლის თანახმად, დოკუმენტის გაგზავნის ან/და წარდგენის ფორმას ირჩევს საგადასახადო ორგანო. ხოლო, ამავე მუხლის მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე, ხოლო ამ კოდექსის 264-ე მუხლის მე-2 ნაწილით გათვალისწინებულ შემთხვევაში  −გაცნობისთანავე ან გადასახადის გადამხდელის ავტორიზებული მომხმარებლის გვერდზე განთავსებიდან 30-ე დღეს, თუ ამ ვადაში ადრესატი შეტყობინებას არ გასცნობია.\nამავე მუხლის მე-10 და მე-11 ნაწილების თანახმად,  შემოსავლების სამსახურს ან აღსრულების ეროვნულ ბიუროს უფლება აქვს, დოკუმენტი საჯაროდ გაავრცელოს, თუ შესრულებულია შემდეგი პირობები: ა) პირს 2-ჯერ მაინც გაეგზავნა/წარედგინა დოკუმენტი წერილობითი ფორმით და ადრესატისათვის მისი ჩაბარება ვერ მოხერხდა; ბ) პირი არ არის შემოსავლების სამსახურის ოფიციალური  ვებგვერდის ავტორიზებული მომხმარებელი ან ავტორიზებული მომხმარებლის გვერდზე განთავსებიდან 30 დღის განმავლობაში ადრესატი დოკუმენტს არ გასცნობია.\nამასთან, დოკუმენტის საჯაროდ გავრცელება ხორციელდება მისი შემოსავლების სამსახურის ან აღსრულების ეროვნული ბიუროს ოფიციალურ ვებგვერდზე განთავსებით და ჩაბარებულად ითვლება განთავსებიდან მე-20 დღეს.\nსაქართველოს საგადასახადო კოდექსის 299-ე მუხლის მე-4 ნაწილის თანახმად, პირს უფლება აქვს, გაასაჩივროს საგადასახადო ორგანოს გადაწყვეტილება მისი ჩაბარებიდან 30 დღის ვადაში.\nშემოსავლების სამსახური მიუთითებს საქართველოს საგადასახადო კოდექსის 301-ე მუხლის „ე“ ქვეპუნქტზე, რომლის თანახმად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა.\nზემოაღნიშნული საკანონმდებლო ნორმებისა და ფაქტობრივი გარემოებების გათვალისწინებით, შემოსავლების სამსახური განმარტავს, რომ სადავო აქტებთან დაკავშირებით, საჩივარი წარმოდგენილია კანონმდებლობით დადგენილი ვადის გასვლის შემდგომ.\nყოველივე ზემოაღნიშნულიდან გამომდინარე და იმ ფაქტის გათვალისწინებით, რომ საჩივარი წარმოდგენილია საჩივრის წარდგენის ვადის გასვლის შემდგომ, შემოსავლების სამსახურმა მიიჩნია, რომ საჩივარი უნდა დარჩეს განუხილველი.\n\n\n\n\nსაქართველოს საგადასახადო კოდექსის 301-ე და 304-ე მუხლების საფუძველზე,\nვ ბ რ ძ ა ნ ე ბ :\n \n\n\n1. შპს ----- ს საჩივარი დარჩეს განუხილველი;\n2. აღნიშნული გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვ. გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, მისი ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nგანუხილველობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n13\n\nდოკუმენტის დათვალიერება\n\ninfohub@rs.ge",
    "title": "Document 61948bce-6016-43b5-915f-dbbf68e13632"
  }
}