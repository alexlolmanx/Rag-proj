{
  "id": "c7428fef-01a2-414d-940a-5ce2556ef094",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №24860/2/2025\n03 აპრილი 2025\nდოკუმენტის #:\n24860/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n31 მარტი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n2 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№24860/2/2025\n31 მარტი 2025\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: ი/მ ------------ა (ს/ნ ----------------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 14.03.2025 წელს განიხილა და მიიღო გადაწყვეტილება ი/მ ---------ას 4.03.2025 წელს რეგისტრირებულ საჩივარზე (რეგისტრაციის №24860/2/2025).\n\n\nდავის საგანი: \nშემოსავლების სამსახურის 8.04.2024 წლის №7796 ბრძანების აღსრულების შედეგები.\n\n\nგასაჩივრებული გადაწყვეტილება: \n1. აუდიტის დეპარტამენტის 13.11.2024 წლის №041-64 საგადასახადო მოთხოვნა;\n2. შემოსავლების სამსახურის 11.02.2025 წლის №2247 ბრძანება.\n\n\nდარიცხული თანხა: 136 897.55 ლარი.\nმათ შორის:\nგადასახადი - 57 277\nდღგ - 46 077\nსაშემოსავლო გადასახადი - 11 200\nჯარიმა - 25 250\nსაურავი - 54 370.55\n\n\nფაქტების აღწერა\nგადასახადის გადამხდელის საქმიანობაა აბაზანის აქსესუარებით ვაჭრობა ----- ბაზრობის ტერიტორიაზე. \nაუდიტის დეპარტამენტის მიერ ჩატარდა გადასახადის გადამხდელის საქმიანობის 1.01.2020 წლიდან 1.08.2023 წლამდე საანგარიშო პერიოდების კამერალური საგადასახადო შემოწმება. შემოწმების შედეგები აისახა აუდიტის დეპარტამენტის 15.12.2023 წლის საგადასახადო შემოწმების აქტში, საიდანაც ირკვევა, რომ სადავო დარიცხვა გამოწვეულია შემდეგი გარემოებებით: \nგადასახადის გადამხდელს ბუღალტრული აღრიცხვა საგადასახადო ორგანოსთვის არ წარუდგენია. შესამოწმებელ პერიოდში გადამხდელის დეკლარირებული ფასნამატი წლების მიხედვით შეადგენს: 2019 წელს - 28%, 2020 წელს -27%, 2021 წელს - 26%, 2022 წელს - 34%. გადამხდელის ახსნა-განმარტებით ირკვევა,რომ საშუალო წლიური ფასნამატი დასტურდება გამოწერილი ზედნადებებით, რაც მთლიანი ბრუნვის 50%-ს შეადგენს. დოკუმენტური ფასნამატის განსაზღვრის მიზნით, ვერ მოხდა საქონლის შეძენარეალიზაციის დაკავშირება, თუმცა დეკლარირებული ფასნმატი შესაბამისობაშია ანალოგიურ ტერიტორიაზე, ანალოგიური საქმიანობის განმახორციელებელი აუდირებული ობიექტის ფასნამატთან.\nგადამხდელს წარდგენილ დეკლარაციებში უფიქსირდება უზუსტობა, კერძოდ, 2018 წლის ბოლოს დაფიქსირებულია 1 618 974 ლარის სმფ-ების ნაშთი, ხოლო 2019 წლის დასაწყისში ფიქსირდება 1 418 974 ლარის სმფ-ების ნაშთი. აღნიშნულ სხვაობაზე (200 000 ლარის სმფ-ების ნაშთი) გავრცელდა 2019 წლის დეკლარირებული ფასნამატი (28%) და ჩაითვალა რეალიზებულად 2019 წელს, რამაც გაზარდა შესამოწმებელი პერიოდის დღგ-ით დასაბეგრი ბრუნვა. ასევე, გაიზარდა 2019 წლის ერთობლივი შემოსავალი და დაკორექტირდა 2019 წლის სმფ-ების საწყისი ნაშთი.\nაღნიშნულიდან გამომდინარე, მომჩივანს დაერიცხა დღგ და საშემოსავლო გადასახადი და დაეკისრა საგადასახადო კოდექსის 275-ე მუხლით გათვალისწინებული ჯარიმა.\nშემოწმების აქტის საფუძველზე, გამოიცა აუდიტის დეპარტამენტის 19.12.2023 წლის №31982 ბრძანება და 20.12.2023 წლის №081-326 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 8.04.2024 წლის №7796 ბრძანებით საჩივარი დაკმაყოფილდა ნაწილობრივ, ერთობლივი შემოსავლიდან გამოსაქვითი ხარჯის დაზუსტების მიზნით, გადასახადის გადამხდელს მიეცა წინადადება, ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტისათვის წარედგინა საჩივარში მითითებული არგუმენტაციის დოკუმენტურად დადასტურებული მტკიცებულებები, განსაზღვრულ ვადაში მტკიცებულებების წარდგენის შემთხვევაში, აუდიტის დეპარტამენტს დაევალა, წარდგენილი მტკიცებულებების შესწავლა და შესწავლის შედეგების გათვალისწინებით, სათანადო საფუძვლის არსებობის შემთხვევაში, საგადასახადო ვალდებულებების კორექტირება (შემცირება). დანარჩენ ნაწილში საჩივარი არ დაკმაყოფილდა.\nშემოსავლების სამსახურის 8.04.2024 წლის №7796 ბრძანების აღსრულების შედეგად, 2024 წლის 6 ნოემბრის დასკვნის საფუძველზე, საგადასახადო შემოწმებით დარიცხული თანხები არ შემცირდა. აღნიშნულზე გადასახადის გადამხდელს წარედგინა 13.11.2024 წლის №24080 ბრძანება და №041-64 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 11.02.2025 წლის №2247 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახურმა იხელმძღვანელა 302-ე მუხლის მე-6 ნაწილით და 304-ე ნაწილებით და აღნიშნა, რომ საგადასახადო შემოწმების შედეგების გადაანგარიშების ეტაპზე გადასახადის გადამხდელის მხრიდან ვერ იქნა წარდგენილი მისი არგუმენტაციის შესაბამისი დოკუმენტურად დადასტურებული მტკიცებულებები, რის გამოც, შემოწმებით დარიცხული თანხები არ დაექვემდებარა კორექტირებას.\nგადასახადის გადამხდელის მიერ 2025 წლის 20 იანვრის დაზუსტებულ საჩივართან ერთად წარდგენილ იქნა საბუღალტრო ბაზა და ექსელის ფაილები (2019-2022 წლის საშემოსავლო გადასახადის წლიური დეკლარაციები), რომლებიც შესასწავლად გადაგზავნილ იქნა აუდიტის დეპარტამენტში.\nაუდიტის დეპარტამენტის მიერ წარდგენილი ინფორმაციის მიხედვით, საგადასახადო დავის ეტაპზე გადასახადის გადამხდელის მიერ წარმოდგენილი ინფორმაცია/დოკუმენტაცია შესწავლილ იქნა აუდიტის დეპარტამენტის მიერ და აღნიშნული დოკუმენტაცია არ ცვლის საგადასახადო შემოწმების შედეგებს და არ წარმოადგენს დარიცხული თანხების კორექტირების (შემცირების) საფუძველს. \nსაქმეზე არსებული მტკიცებულებების, აუდიტის დეპარტამენტის მიერ შედგენილი დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახურმა მიიჩნია, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრების დაკმაყოფილების საფუძველი.\n\n\nმომჩივნის არგუმენტაცია\n23,04,2024 რიცხვში კომუნიკატორის საშუალებით ვადის დარღვევის გარეშე წარადგინა საბუღალტრო ბაზა, სადაც მის მიერ მოთხოვნილი ხარჯები იყო სრულად გატარებული (საჩივრის დანართში ნახავთ დამადასტურებელ წერილს და სქრინს). 2024 წლის ბოლო სამუშაო დღეს დაუკავშირდნენ აუდიტის დეპარტამენტიდან და თხოვეს ბაზის ხელმეორედ წარდგენა გამომდინარე იქიდან, რომ რატომღაც კომუნიკატორის მეშვეობით წარდგენილი ბაზა ვერ გახსნეს. თხოვეს ბაზის ფიზიკურად, ან ახალი საჩივრის დაწერით მიება ბაზა და ისე გადაეგზავნა. ვადა მიეცა 17 იანვრამდე. (გამომდინარე იქიდან, რომ წარსადგენი პერიოდის უდიდესი ნაწილი დასვენების დღეებს ემთხვეოდა და იმყოფებოდა ქალაქგარეთ და ითხოვა 20.01.2025 წლის ჩათვლით დრო, აღნიშნულ მოთხოვნაზე დაზუსტებითი არც უარყოფა მიუღია და არც დასტური აუდიტის დეპარტამენტიდან (კომუნიკაცია შედგა სატელეფონო საუბრით) 2025 წლის 20 იანვარს დაწერა საჩივარი და მიაბა საბუღალტრო ბაზა (იხილეთ დანართში დამადასტურებელი დოკუმენტი). 2025 წლის 12 თებერვალს მიიღო გადაწყვეტილება რომ არ დაკმაყოფილდა მისი მოთხოვნა მტკიცებულების წარუდგენლობის გამო.\nმოთხოვნილი დოკუმენტაცია სრულად იყო წარდგენილი მისი მხრიდან ყველა მოცემულ პერიოდში. ის გარემოება, რომ კომუნიკატორის მეშვეობით წარდგენილი ბაზა ვერ გახსნეს აუდიტის დეპარტამენტის წარმომადგენლებმა გაიგო 2024 წლის ბოლოს თუმცა წარდგენილი ჰქონდა 2024 წლის აპრილის თვეში. 2025 წელს ხელმეორედ წარადგინა სრულად მოთხოვნილი ბაზა, თან დაურთო დეტალური ხარჯების ჩაშლა თითოეულ წელზე, დაფიქსირებული სხვაობებით. თითოეული მისი მოთხოვნილი ხარჯი მარტივად დადასტურება რს - ზე დაფიქსირებული ინფორმაციით და საბანკო ამონაწერით. თითოეული მათგანი გატარებულია წარდგენილ საბუღალტრო ბაზაში (ბაზა მიბმულია ამ საჩივარზე და მოთხოვნის შესაბამისად შეუძლია წარმოადგინოს ფიზიკური სახითაც).\nითხოვს გადაიხედოს მიღებულ გადაწყვეტილება, წარმოდგენილ მტკიცებულებები და აღნიშნული დოკუმენტების საფუძველზე მოხდეს დარიცხული თანხის კორექტირება.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ.\nშემოსავლების სამსახურის 8.04.2024 წლის №7796 ბრძანებით საჩივარი დაკმაყოფილდა ნაწილობრივ, კერძოდ, შემოსავლების სამსახურმა სადავო საკითხთან დაკავშირებით მიიჩნია, რომ ერთობლივი შემოსავლიდან გამოსაქვითი ხარჯის დაზუსტების მიზნით, გადასახადის გადამხდელს მიეცა წინადადება, ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები, განსაზღვრულ ვადაში მტკიცებულებების წარდგენის შემთხვევაში, აუდიტის დეპარტამენტს დაევალა, წარდგენილი მტკიცებულებების შესწავლა და შესწავლის შედეგების გათვალისწინებით, სათანადო საფუძვლის არსებობის შემთხვევაში, საგადასახადო ვალდებულებების კორექტირება (შემცირება). დანარჩენ ნაწილში საჩივარი არ დაკმაყოფილდა.\nშემოსავლების სამსახურის 8.04.2024 წლის №7796 ბრძანების აღსრულების შედეგად, 2024 წლის 6 ნოემბრის დასკვნის მიხედვით, შემოსავლების სამსახურის ბრძანებით განსაზღვრულ ვადაში გადასახადის გადამხდელმა ვერ წარმოადგინა მისი არგუმენტაციის დოკუმენტურად დადასტურებული მტკიცებულებები, შესაბამისად, შემოწმების აქტით განსაზღვრული საგადასახადო ვალდებულებები არ დაექვემდებარა შემცირებას.\nსაბჭო ყურადღებას ამახვილებს შემოსავლების სამსახურის 11.02.2025 წლის №2247 ბრძანებაში არსებულ ჩანაწერზე „გადასახადის გადამხდელის მიერ 2025 წლის 20 იანვრის დაზუსტებულ საჩივართან ერთად წარდგენილ იქნა საბუღალტრო ბაზა და ექსელის ფაილები (2019-2022 წლის საშემოსავლო გადასახადის წლიური დეკლარაციები), რომლებიც შესასწავლად გადაგზავნილ იქნა აუდიტის დეპარტამენტში. აუდიტის დეპარტამენტის მიერ წარდგენილი ინფორმაციის მიხედვით, საგადასახადო დავის ეტაპზე გადასახადის გადამხდელის მიერ წარმოდგენილი ინფორმაცია/დოკუმენტაცია შესწავლილ იქნა აუდიტის დეპარტამენტის მიერ და აღნიშნული დოკუმენტაცია არ ცვლის საგადასახადო შემოწმების შედეგებს და არ წარმოადგენს დარიცხული თანხების კორექტირების (შემცირების) საფუძველს“.\nაღნიშნულიდან გამომდინარე, საბჭო განმარტავს, რომ მომჩივანი არ წარმოადგენს სათანადო არგუმენტებს/მტკიცებულებებს, კერძოდ, ერთობლივი შემოსავლიდან გამოსაქვითი ხარჯის დაზუსტებასთან დაკავშირებით ინფორმაციას/დოკუმენტაციას, რაც შესაძლოა საგადასახადო ორგანოს მიერ დასკვნით დადგენილი გარემოებების შეცვლის და შემოწმების აქტით დარიცხული თანხების შემცირების საფუძველი გახდებოდა. \nმხარეთა არგუმენტების, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საბჭო იზიარებს საგადასახადო ორგანოს პოზიციას და მიაჩნია, რომ აუდიტის დეპარტამენტის მიერ შემოსავლების სამსახურის 8.04.2024 წლის №7796 ბრძანება აღსრულებულია ამავე ბრძანებით მიღებული გადაწყვეტილების შესაბამისად და არ არსებობს საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n22\n\nდოკუმენტის დათვალიერება\n\ninfohub@rs.ge",
    "title": "Document c7428fef-01a2-414d-940a-5ce2556ef094"
  }
}