{
  "id": "769aec92-79ef-4f3a-a1ee-732569552cd3",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №25194/2/2025\n05 ივნისი 2025\nდოკუმენტის #:\n25194/2/2025\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n04 ივნისი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nსაგადასახადო დეკლარაციის/გაანგარიშების წარდგენის ვადის დარღვევა\nჩამოტვირთვა\nგაზიარება\nN 25194/2/2025\n04 ივნისი 2025\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს ----- (ს/ნ -----)\nმოპასუხე: მომსახურების დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 29.05.2025 წელს განიხილა და მიიღო გადაწყვეტილება შპს ----- 21.05.2025 წელს რეგისტრირებულ საჩივარზე (რეგისტრაციის N 25194/2/2025).\n\n\nდავის საგანი:\nშემოსავლების სამსახურის 25.04.2025 წლის N 7630 ბრძანების აღსრულების შედეგები.\n\n\nგასაჩივრებული გადაწყვეტილება:\n1. მომსახურების დეპარტამენტის 30.04.2025 წლის N 022-1532/1 ბრძანება (N ----- საგადასახადო მოთხოვნა);\n2. შემოსავლების სამსახურის 16.05.2025 წლის N 9819 ბრძანება.\n\n\nდარიცხული თანხა:\nჯარიმა - 742.1 ლარი.\n\n\nფაქტების აღწერა:\nმომჩივანს დღგ-ის დეკლარაციის დადგენილ ვადაში წარუდგენლობისთვის, მომსახურების დეპარტამენტის 2025 წლის 23 აპრილის N ---- საგადასახადო სამართალდარღვევის ოქმით, შეეფარდა საგადასახადო კოდექსის 274-ე მუხლით გათვალისწინებული სანქცია - ჯარიმა 742.1 ლარის ოდენობით, რაც გასაჩივრდა შემოსავლების სამსახურში.\nშემოსავლების სამსახურის 25.04.2025 წლის N 7630 ბრძანებით დაევალა მომსახურების დეპარტამენტს შემოსავლების სამსახურის უფროსის 2022 წლის 11 აპრილის N 9021 ბრძანების გათვალისწინებით, შეისწავლოს სადავო საკითხი და შესწავლის შედეგებიდან გამომდინარე, სათანადო საფუძვლების არსებობის შემთხვევაში, განახორციელოს დარიცხული ჯარიმის კორექტირება (შემცირება), საჩივარი დანარჩენ ნაწილში არ დაკმაყოფილდა.\nშემოსავლების სამსახურის ბრძანების აღსრულების შედეგად გამოიცა მომსახურების დეპარტამენტის 30.04.2025 წლის N 022-1532/1 ბრძანება (----- საგადასახადო მოთხოვნა), რითაც უცვლელად დარჩა დაკისრებული სანქცია, ვინაიდან დეკლარაციის დაგვიანებით წარდგენის წინა დღის მდგომარეობით (15.04.2025წ.) 12 კალენდარული თვის განმავლობაში ჩადენილია იგივე ქმედება.\nშემოსავლების სამსახურის ბრძანების აღსრულების შედეგად გამოცემული მომსახურების დეპარტამენტის საგადასახადო მოთხოვნა (ბრძანება) გასაჩივრდა შემოსავლების სამსახურში, რომლის 16.05.2025 წლის N 9819 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი:\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 304-ე მუხლზე და დადგენილი ფაქტობრივი გარემოებების გათვალისწინებით, მიიჩნევს, რომ მომსახურების დეპარტამენტის მიერ სადავო ადმინისტრაციული აქტები გამოცემულია შემოსავლების სამსახურის 2025 წლის 30 აპრილის N 7630 ბრძანების აღსრულების მიზნით და გასაჩივრებული ადმინისტრაციული აქტის შინაარსი შეესაბამება დავის განხილვისას მიღებული გადაწყვეტილების შინაარსს. ამდენად, მომსახურების დეპარტამენტის მიერ სრულყოფილად განხორციელდა შემოსავლების სამსახურის გადაწყვეტილების აღსრულება და არ არსებობს წარმოდგენილი საჩივრის დაკმაყოფილების საფუძველი.\n\n\nმომჩივნის არგუმენტაცია:\nკომპანია კეთილსინდისიერი გადამხდელია. 2025 წლის მარტის თვის დღგ-ის დეკლარაციის თანხა დროულად გადაირიცხა ხაზინაში, რაც ადასტურებს, რომ დეკლარაციის დაგვიანებით წარდგენა იყო მხოლოდ ტექნიკური შეცდომა. მომჩივანი იმასთან დაკავშირებით, რომ ბოლო 12 თვის განმავლობაში ჩადენილი ჰქონდა იმავე ქმედება, რის გამოც მომსახურების დეპარტამენტის მიერ საგადასახადო კოდექსის 269-ე მუხლის მე-7 ნაწილის საფუძველზე არ გათავისუფლდა დაკისრებული სანქციისაგან, ამბობს, რომ კომპანიას არ უსარგებლია საგადასახადო სამართალდარღვევის ოქმის გასაჩივრების უფლებით და ჯარიმის თანხაც გადაიხადა სრულად. ამდენად, ითხოვს გათავისუფლდეს დაკისრებული სანქციისაგან.\n\n\nდავების განხილვის საბჭო:\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: შემოსავლების სამსახურის 25.04.2025 წლის N 7630 ბრძანებით დაევალა მომსახურების დეპარტამენტს შემოსავლების სამსახურის უფროსის 2022 წლის 11 აპრილის N 9021 ბრძანების გათვალისწინებით, შეისწავლოს სადავო საკითხი და შესწავლის შედეგებიდან გამომდინარე, სათანადო საფუძვლების არსებობის შემთხვევაში, განახორციელოს დარიცხული ჯარიმის კორექტირება (შემცირება), საჩივარი დანარჩენ ნაწილში არ დაკმაყოფილდა.\nსადავო საკითხზე წარმოდგენილია მომსახურების დეპარტამენტის 28.05.2025 წლის N ----- - 21-11 წერილი, საიდანაც ირკვევა, რომ მომსახურების დეპარტამენტის მიერ გადაანგარიშება არ განხორციელდა, ვინაიდან მომჩივანი არ აკმაყოფილებს შემოსავლების სამსახურის უფროსის 2022 წლის 11 აპრილის N 9021 ბრძანების დანართი N 2-ის პირველი პუნქტით განსაზღვრულ კრიტერიუმებს. კერძოდ, დეკლარაციის დაგვიანებით წარდგენის წინა დღის მდგომარეობით (15.04.2025წ.) 12 კალენდარული თვის განმავლობაში ჩადენილია იგივე ქმედება (დაჯარიმებულია საგადასახადო კოდექსის 274-ე მუხლის საფუძველზე 20.08.2024წ. ოქმი N -----).\nშესაბამისად, მომსახურების დეპარტამენტმა მიიჩნია, რომ განსახილველ შემთხვევაში არ არსებობს საგადასახადო კოდექსის 274-ე მუხლის პირველი ნაწილის საფუძველზე, შეფარდებული ჯარიმისგან, მომჩივნის საგადასახადო კოდექსის 269-ე მუხლის მე- 7 ნაწილის თანახმად გათავისუფლების საფუძველი.\nმომჩივანი აღიარებს შეცდომას, ამბობს, რომ ტექნიკური მიზეზიდან გამომდინარე დაუშვა შეცდომა, რასაც დეკლარაციით დარიცხული თანხის გადახდაც ადასტურებს და ითხოვს საგადასახადო კოდექსის 269-ე მუხლის მე-7 ნაწილის საფუძველზე, გათავისუფლდეს დაკისრებული სანქციისაგან.\nსადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საბჭოს მიაჩნია, რომ მომსახურების დეპარტამენტის მიერ შემოსავლების სამსახურის 25.04.2025 წლის N 7630 ბრძანება აღსრულებულია ამავე ბრძანებით მიღებული გადაწყვეტილების შესაბამისად და არ არსებობს მომჩივნის მოთხოვნის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი N 64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაგადასახადო დეკლარაციის/გაანგარიშების წარდგენის ვადის დარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n10\n\nდოკუმენტის დათვალიერება\n\ninfohub@rs.ge",
    "title": "Document 769aec92-79ef-4f3a-a1ee-732569552cd3"
  }
}