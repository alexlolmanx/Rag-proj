{
  "id": "60b8192a-0313-4edf-81ca-6975644d82a4",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 15835\n05 ივლისი 2023\nდოკუმენტის #:\n15835\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n04 ივლისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nსაგადასახადო გირავნობა/იპოთეკა, მესამე პირზე გადახდევინების მიქცევა\nჩამოტვირთვა\nგაზიარება\nN 15835\n04 ივლისი 2023\n\n\nბ რ ძ ა ნ ე ბ ა \n\n\n\n\nი/მ ------- (ს/ნ -------) \n(მის.: -------, -------) \n2023 წლის 13 ივნისის საჩივრის თაობაზე \n\n\n\n\nშემოსავლების სამსახურმა დავების განხილვის საბჭოს 2023 წლის 23 ივნისის სხდომაზე (ოქმი №68) განიხილა ი/მ ------- (ს/ნ -------) №100820/21-11 საჩივარი, რომლითაც გადამხდელი არ ეთანხმება შემოსავლების სამსახურის 2018 წლის 19 მარტის №081-4086 შეტყობინებით გავრცელებულ საგადასახადო გირავნობა/იპოთეკას და შემოსავლების სამსახურის 2016 წლის 29 დეკემბრის №16/138 საგადასახადო მოთხოვნას მესამე პირის მფლობელობაში არსებულ ქონებაზე გადახდევინების მიქცევის შესახებ.\n\n\nგადასახადის გადამხდელის პოზიცია: \nგადამხდელი საჩივარში განმარტავს, რომ შემოსავლების სამსახურის 2016 წლის 29 დეკემბრის №16/138 საგადასახადო მოთხოვნით განისაზღვრა, რომ --- 2016 წლის 5 დეკემბრის მდგომარეობით ერიცხებოდა შპს „-------“-ის მიმართ კრედიტორული დავალიანება 13786.59 ლარის ოდენობით, რის გამოც საგადასახადო მოთხოვნის მიღებიდან 10 დღის ვადაში ვალდებული იყო გადაეხადა აღნიშნული თანხა, ან გადაეცა მის მფლობელობაში არსებული გადასახადის გადამხდელის ქონება. აღნიშნული მოთხოვნის შესახებ მისთვის ცნობილი გახდა 2023 წლის 15 მაისს როდესაც დაირეგისტრირა უძრავი ქონება მდებარე: ------- (ს/კ -------). \n------- და შპს „-------“-ს შორის მართალია არსებობდა სახელშეკრულებო ურთიერთობა, რის გამოც სადავო საგადასახადო მოთხოვნით მესამე პირის ------- მფლობელობაში არსებულ ქონებაზე მიექცა დავალიანება, თუმცა საქართველოს სამოქალაქო კოდექსის 129-ე მუხლის თანახმად, გასულია სახელშეკრულებო მოთხოვნების წარდგენის ხანდაზმულობის სამწლიანი ვადა. ასევე ადმინისტრაციულ ორგანოს არ წარუდგენია არანაირი დოკუმენტი საიდანაც შესაძლებელი იქნებოდა ფაქტის კონსტატაცია, შპს „-------“-სა და ------- შორის 2016 წლის ხელშეკრულების ნაწილში ხომ არ მომხდარა მხარეებს შორის შეთანხმება, ვალის პატიების, გაქვითვის და ა.შ.\nაღნიშნულიდან გამომდინარე ითხოვს სადავო საგადასახადო მოთხოვნისა და გირავნობა/იპოთეკის შეტყობინების გაუქმებას.\n\n\nფაქტების აღწერა: \nშემოსავლების სამსახურის ვალის მართვის დეპარტამენტის მიერ წარმოდგენილი ინფორმაციით დგინდება, რომ შემოსავლების სამსახურის გადასახადების ადმინისტრირების საინფორმაციო სისტემის 04 ივლისი 2023 N 15835 მონაცემების მიხედვით, შპს „-------“-ს (ს/ნ -------) 2016 წლის 5 დეკემბრის მდგომარეობით ერიცხებოდა აღიარებული საგადასახადო დავალიანება.\nვინაიდან შპს „-------“-ის (ს/ნ -------) ქონება ვერ უზრუნველყოფდა აღიარებული საგადასახადო დავალიანების დაფარვას და ------- (ს/ნ -------) 2016 წლის 5 დეკემბრის განცხადების (ID: -------) თანახმად, შპს „-------“-ის (ს/ნ -------) მიმართ უფიქსირდებოდა კრედიტორული დავალიანება 13786.59 ლარის ოდენობით, საქართველოს საგადასახადო კოდექსის 240-ე მუხლის პირველი ნაწილის თანახმად, 2016 წლის 29 დეკემბერს გამოიცა №16/138 „საგადასახადო მოთხოვნა“ მესამე პირის მფლობელობაში არსებულ ქონებაზე გადახდევინების მიქცევის შესახებ. საგადასახადო მოთხოვნით ----- (ს/ნ -----) დაეკისრა 13786.59 ლარის შპს „-------“-ს (ს/ნ -------) სასარგებლოდ ბიუჯეტში გადახდის ვალდებულება, ან ------- (ს/ნ -------) მფლობელობაში არსებული შპს „-------“-ის (ს/ნ -------) ქონების გადაცემა. საგადასახადო მოთხოვნას ------- (ს/ნ -------) გაეცნო ელექტრონულად 2017 წლის 15 იანვარს. \nსაქართველოს საგადასახადო კოდექსის 239-ე მუხლისა და 240-ე მუხლის მე-3 ნაწილის საფუძველზე, ------- (ს/ნ -------) ქონებაზე 2018 წლის 19 მარტის №081-4086 შეტყობინების საფუძველზე გავრცელდა საგადასახადო გირავნობა/იპოთეკა, რომელსაც გადამხდელი ელექტრონულად გაეცნო 2023 წლის 23 მაისს.\nამასთან, შემოსავლების სამსახურის გადასახადების ადმინისტრირების საინფორმაციო სისტემის მონაცემების თანახმად, 2023 წლის 23 ივნისის მდგომარეობით „-------“-ს (ს/ნ -------) ერიცხება აღიარებული საგადასახადო დავალიანება ჯამში 54684.11 ლარის ოდენობით.\n\n\nშემოსავლების სამსახურმა განიხილა აღნიშნული საჩივარი და მიიჩნია, რომ გადამხდელის მოთხოვნა 2018 წლის 19 მარტის №081-4086 გირავნობა/იპოთეკის შეტყობინების ნაწილში არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 240-ე მუხლის პირველი და მესამე ნაწილების თანახმად, გადასახადის გადამხდელის აღიარებული საგადასახადო დავალიანების გადახდევინების მიზნით საგადასახადო ორგანოს უფლება აქვს, მესამე პირს წარუდგინოს საგადასახადო მოთხოვნა და მისი ქონებიდან უზრუნველყოს გადასახადის გადახდევინება, თუ გადასახადის გადამხდელის ქონება იმდენად მცირეა, რომ საგადასახადო ორგანოს მიერ საგადასახადო დავალიანების გადახდევინების უზრუნველყოფის სხვა ღონისძიებების განხორციელებამ ვერ უზრუნველყო აღიარებული საგადასახადო დავალიანების დაფარვა და სასამართლოს გადაწყვეტილებით ან სხვა მტკიცებულებების საფუძველზე დადგენილია, რომ მესამე პირს აქვს გადასახადის გადამხდელის დავალიანება, რომლის გადახდის ვადაც დამდგარია. მესამე პირის მიერ საგადასახადო მოთხოვნის მიღებიდან 30 დღის ვადაში შეუსრულებლობის შემთხვევაში საგადასახადო ორგანოს უფლება აქვს, ამ პირის მიმართ განახორციელოს ამ კოდექსის 238-ე მუხლის პირველი ნაწილის „ა“ და „გ“–„ვ“ ქვეპუნქტებით გათვალისწინებული ღონისძიებები.\nამავე მუხლის მე-4 ნაწილის თანახმად, მესამე პირის მიმართ საგადასახადო დავალიანების გადახდევინების უზრუნველყოფის ღონისძიებების განხორციელების რიგითობას ირჩევს საგადასახადო ორგანო.\nსაქართველოს საგადასახადო კოდექსის 238-ე მუხლის პირველი ნაწილის თანახმად, საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად განახორციელოს შემდეგი ღონისძიებები:\nა) საგადასახადო გირავნობა/იპოთეკა;\nბ) მესამე პირზე გადახდევინების მიქცევა;\nგ) ქონებაზე ყადაღის დადება;\nდ) ყადაღადადებული ქონების რეალიზაცია;\nე) საბანკო ანგარიშზე საინკასო დავალების წარდგენა; \nვ) გადასახადის გადამხდელის სალაროდან ნაღდი ფულის ამოღება;\nსაქართველოს საგადასახადო კოდექსის 239-ე მუხლის პირველი ნაწილის თანახმად, საგადასახადო გირავნობა/იპოთეკა არის სახელმწიფოს უფლება, საგადასახადო დავალიანების გადახდევინება უზრუნველყოს გადასახადის გადამხდელის, სხვა ვალდებული პირის ქონებიდან, ხოლო ამავე მუხლის მე-2 ნაწილის თანახმად, საგადასახადო გირავნობის/იპოთეკის რეგისტრაციის უფლება წარმოიშობა საგადასახადო დავალიანების წარმოშობასთან ერთად და მარეგისტრირებელ ორგანოში რეგისტრაციის მომენტიდან და ვრცელდება საგადასახადო დავალიანების ფარგლებში, პირის საკუთრებაში არსებულ ან/და მის ბალანსზე რიცხულ ქონებაზე (გარდა ლიზინგით მიღებულისა), საგადასახადო დავალიანების წარმოქმნის შემდეგ შეძენილი ქონების ჩათვლით. საგადასახადო გირავნობის/იპოთეკის უფლების გამოყენება შესაძლებელია ამ კოდექსის 265-ე მუხლით გათვალისწინებულ შემთხვევაში.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ გადასახადის გადამხდელის მიმართ საქართველოს საგადასახადო კოდექსის 239-ე და 240-ე მუხლებით გათვალისწინებული ღონისძიება გავრცელებულია საგადასახადო კანონმდებლობის შესაბამისად და არ არსებობს სადავო საგადასახადო გირავნობის/იპოთეკის უფლების წარმოშობის შესახებ შეტყობინების გაუქმების საფუძველი. \n\n\nშემოსავლების სამსახურმა მიიჩნია, რომ საჩივარი მესამე პირის მფლობელობაში არსებულ ქონებაზე გადახდევინების მიქცევის შესახებ 2016 წლის 29 დეკემბრის №16/138 საგადასახადო მოთხოვნის ნაწილში უნდა დარჩეს განუხილველი შემდეგ გარემოებათა გამო:\nსაქართველოს საგადასახადო კოდექსის 44-ე მუხლის პირველი ნაწილის მიხედვით, საგადასახადო ორგანო დოკუმენტს პირს უგზავნის ან/და წარუდგენს წერილობითი ან ელექტრონული ფორმით. ამავე მუხლის მე-3 ნაწილის შესაბამისად, დოკუმენტის გაგზავნის ან/და წარდგენის ფორმას ირჩევს საგადასახადო ორგანო. მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nსაქართველოს საგადასახადო კოდექსის 299-ე მუხლის მე-4 ნაწილის თანახმად, პირს უფლება აქვს, გაასაჩივროს საგადასახადო ორგანოს გადაწყვეტილება მისი ჩაბარებიდან 30 დღის ვადაში.\nსაქართველოს საგადასახადო კოდექსის 301-ე მუხლის „ე“ ქვეპუნქტის მიხედვით, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა.\nსაქართველოს საგადასახადო კოდექსის 299-ე მუხლის მე-10 ნაწილის მიხედვით, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nშემოსავლების სამსახურის გადასახადების ადმინისტრირების საინფორმაციო სისტემის მონაცემებით დგინდება, რომ სადავო საგადასახადო მოთხოვნას მესამე პირზე გადახდევინების მიქცევის შესახებ გადასახადის გადამხდელი ელექტრონულად გაეცნო 2017 წლის 15 იანვარს. \nშემოსავლების სამსახურში საჩივარი წარმოდგენილია გასაჩივრებისათვის კანონით დადგენილი ვადის დარღვევით - 2023 წლის 13 ივნისს.\nმითითებულ სამართლებრივ ნორმებსა და ფაქტობრივ გარემოებებზე დაყრდნობით, შემოსავლების სამსახურმა მიიჩნია, რომ ვინაიდან საჩივარი აღნიშნულ ნაწილში წარმოდგენილია საგადასახადო ორგანოს გადაწყვეტილების გასაჩივრებისათვის კანონით დადგენილი 30 დღიანი ვადის დარღვევით, ხოლო მომჩივანს არ წარმოუდგენია პოზიცია გასაჩივრების ვადის დარღვევის მისგან დამოუკიდებელი მიზეზით გამოწვევასთან დაკავშირებით, სახეზეა აღნიშნულ ნაწილში საჩივრის განუხილველად დატოვების საქართველოს საგადასახადო კოდექსის 301-ე მუხლის ,,ე” ქვეპუნქტით გათვალისწინებული საფუძველი.\n\n\nსაქართველოს საგადასახადო კოდექსის 301-ე და 304-ე მუხლების საფუძველზე,\n\n\nვ ბ რ ძ ა ნ ე ბ : \n\n\n1. ი/მ ------- (ს/ნ -------) საჩივარი 2016 წლის 29 დეკემბრის №16/138 საგადასახადო მოთხოვნის ნაწილში დარჩეს განუხილველი;\n2. ი/მ ------- (ს/ნ -------) საჩივარი დანარჩენ ნაწილში არ დაკმაყოფილდეს;\n3. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან ქუთაისის საქალაქო სასამართლოში (მის.: ქ. ქუთაისი, ვიქტორ კუპრაძის ქ. №11), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nუზრუნველყოფის ღონისძიებები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n29\n\nდოკუმენტის დათვალიერება\n\ninfohub@rs.ge",
    "title": "Document 60b8192a-0313-4edf-81ca-6975644d82a4"
  }
}