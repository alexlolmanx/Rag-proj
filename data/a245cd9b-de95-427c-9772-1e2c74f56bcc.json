{
  "id": "a245cd9b-de95-427c-9772-1e2c74f56bcc",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 26635\n20 დეკემბერი 2024\nდოკუმენტის #:\n26635\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n19 დეკემბერი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nN 26635\n19 დეკემბერი 2024 \n\n\nბ რ ძ ა ნ ე ბ ა\n\n\n\n\nშპს „--- ის“ (ს/ნ ---) \n(მის.: ---) 2024 წლის 5 დეკემბრის\n საჩივრის დაკმაყოფილებაზე უარის თქმის თაობაზე \n\n\nშემოსავლების სამსახურმა დავების განხილვის საბჭოს 2024 წლის 12 დეკემბრის სხდომაზე (ოქმი №130) განიხილა შპს „---ის“ (ს/ნ ---) 2024 წლის 5 დეკემბრის №93201/1/2024 საჩივარი, შემოსავლების სამსახურის აუდიტის დეპარტამენტის 2024 წლის 7 ნოემბრის №006-470 კორექტირებულ საგადასახადო მოთხოვნასთან დაკავშირებით.\n\n\nგადასახადის გადამხდელის პოზიცია:\nგადასახადის გადამხდელი არ ეთანხმება საგადასახადო შემოწმების გადაანგარიშების შედეგებს. კერძოდ, არ ეთანხმება ცოცხალი ღორების რეალიზებულად განხილვის საფუძვლით განსაზღვრულ საგადასახადო ვალდებულებებს. აღნიშნავს, რომ შემოწმების მიერ გამოყენებულია არაპირდაპირი მეთოდი, თუმცა შემოწმების აქტი არ შეიცავს აღნიშნულის თაობაზე არც სამართლებრივ ნორმას და არც სამართლებრივ დასაბუთებას. მისი არგუმენტაციით, მხოლოდ საწარმოს მიერ ბუღალტრული აღრიცხვის პირობების დარღვევა არ ქმნის არაპირდაპირი მეთოდის გამოყენების სამართლებრივ საფუძველს. ასევე, მიუთითებს, რომ შპს „---ს“ წინააღმდეგ კომპანია აწარმოებს სასამართლო დავას დებიტორული დავალიანების ამოღების მიზნით. აღნიშნავს, რომ საგადასახადო შემოწმებას წარუდგინა ინფორმაცია, რომლის მიხედვითაც შპს „---ის“ საკუთრებაში არსებული ღორები განთავსებული არიან შპს \"---ის\" ტერიტორიაზე, რომელთა დაბრუნებაზე მიმართული აქვთ საგამოძიებო ორგანოებისათვის. აღნიშნულიდან გამომდინარე, მიუთითებს, რომ ვინაიდან ღორები ირიცხება მათ საკუთრებაში, ხოლო პარტნიორი კომპანიის არაკეთილსინდისიერი ქცევის გამო ვერ ახერხებს კუთვნილი ღორების განკარგვას, არამართლზომიერია შემმოწმებლის მიერ მათი რეალიზებულად განხილვა და საგადასახადო ვალდებულების დაკისრება.\nგადამხდელის მითითებით, შემმოწმებელმა მის მიერვე რეალიზებულად განხილული ცოცხალი ღორების სარეალიზაციო თანხის დირექტორზე ხელფასის სახით განაცემად განხილვის ნაწილში, თავადვე უგულვებელყო სასამართლოს გადაწყვეტილება. კერძოდ, ერთის მხრივ, შემმოწმებელი თავადვე ადასტურებს, რომ ეკონომიკური ურთიერთობის ფარგლებში კომპანიის მიერ დებიტორული დავალიანების ამოღების მოთხოვნით მიმდინარეობს სასამართლო დავა, ხოლო მეორეს მხრივ, ცნობილია ფაქტი, რომლის მიხედვითაც გადამხდელმა დაიწყო სამართლებრივი პროცესები კუთვნილი ღორების დაბრუნების მოთხოვნით. ამდენად, წარმოუდგენელია შემმოწმებლის მიერ საგადასახადო ვალდებულების განსაზღვრის მართლზომიერება, რამდენადაც თუ კომპანიის ნებართვის გარეშე განიკარგა მისი საქონელი, რამდენად არის დასაშვები უკანონოდ განკარგული საქონლისთვის საკომპენსაციო თანხის ანაზღაურება. მომჩივნისთვის გაუგებარია საგადასახადო შემოწმების შედეგების გადაანგარიშების თაობაზე გამოცემულ დასკვნაში მითითებული გარემოება, რამდენადაც კატეგორიულად უარყოფს შპს „----გან“ ღორების გამოყვანას და საგადასახადო შემოწმების გადაანგარიშების დასკვნაში მითითებულ გარემოებას მიიჩნევს დამატებით არგუმენტად შპს „----ის“ მიმართ სისხლის სამართლებრივი პასუხისმგებლობის საკითხზე. მიუთითებს, რომ აღნიშნულზე კომპანიას 2024 წლის 29 ნოემბერს მიმართული აქვს საგამოძიებო სამსახურისთვის, რათა დამატებით სრულყოფილად იქნას გამოძიებული შპს „---ის“ მიერ ღორების მითვისების საკითხი. \n\n\nფაქტობრივი გარემოებები:\nსაქმის მასალებით დგინდება, რომ შემოსავლების სამსახურის 2024 წლის 25 ივნისის №14949 ბრძანების საფუძველზე შპს „----ის“ (ს/ნ ----) 2024 წლის 17 იანვრისა და 6 მარტის საჩივრები დაკმაყოფილდა ნაწილობრივ. კერძოდ, ბრძანების სარეზოლუციო ნაწილის თანახმად:\n,,1. შპს „----ის“ (ს/ნ ---) საჩივრები დაკმაყოფილდეს ნაწილობრივ;\n2. დაევალოს აუდიტის დეპარტამენტს ყოველმხრივ შეისწავლოს/გამოიკვლიოს სადავო საკითხი, მ.შ. საგამოძიებო ორგანოსა და მესამე პირისგან (შპს „---“ (ს/ნ ---)) გამოითხოვოს დამატებითი ინფორმაცია/დოკუმენტაცია და შესწავლის შედეგების გათვალისწინებით, სათანადო საფუძვლების არსებობის შემთხვევაში განახორციელოს საშემოსავლო გადასახადში განსაზღვრული საგადასახადო ვალდებულებების კორექტირება (შემცირება);\n3. დანარჩენ ნაწილში საჩივრები არ დაკმაყოფილდეს.“ \n\n\nშემოსავლების სამსახურის 2024 წლის 25 ივნისის №14949 ბრძანების აღსრულების მიზნით, აუდიტის დეპარტამენტის მიერ შედგა 2024 წლის 6 ნოემბრის დასკვნა საგადასახადო შემოწმების შედეგების გადაანგარიშების თაობაზე, რომლის საფუძველზე გადასახადის გადამხდელს საგადასახადო შემოწმების აქტის საფუძველზე დარიცხული თანხები არ შეუმცირდა. აღნიშნულზე გამოიცა აუდიტის დეპარტამენტის 2024 წლის 7 ნოემბრის №006-470 კორექტირებული საგადასახადო მოთხოვნა. \n\n\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი: \nშემოწმებამ საქართველოს ფინანსთა სამინისტროს საგამოძიებო სამსახურიდან გამოითხოვა ინფორმაცია შპს „---ის“ დირექტორის მიერ შპს „---ს“ წინააღმდეგ საგამოძიებო ორგანოსთვის 2023 წლის 25 იანვარს მიმართულ საქმესთან დაკავშირებით მიმდინარეობს თუ არა სისხლის სამართლის წარმოება. საქართველოს ფინანსთა სამინისტროს საგამოძიებო სამსახურიდან მიღებული წერილით დადგინდა, რომ აღნიშნულ საქმესთან დაკავშირებით გამოძიება არ მიმდინარეობს. ასევე, შემოწმებამ შპს „---სგან“ გამოითხოვა ინფორმაცია 2022 წლის ნოემბერში მის ტერიტორიაზე შპს „---ის“ მიერ მიყვანილი ცოცხალი ღორების მდგომარეობასთან დაკავშირებით. შპს „---ან“ მიღებული წერილით დადგინდა, რომ 2022 წლის ნოემბრის თვეში მათ არ განუხორციელებიათ დაკვლის მომსახურება, ვინაიდან შპს „---მა“ მიზანშეწონილად მიიჩნია ცოცხალი ღორების გაყვანა მათი ტერიტორიიდან. ყოველივე ზემოაღნიშნულის გათვალისწინებით, გადაანგარიშების ეტაპზე საგადასახადო შემოწმების აქტით დარიცხული თანხები არ შემცირდა.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nამავე კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. შემოსავლების სამსახური აღნიშნავს, რომ აუდიტის დეპარტამენტს დავალებული ჰქონდა საგამოძიებო ორგანოსა და მესამე პირისგან (შპს „---“ (ს/ნ ---)) გამოეთხოვა დამატებითი ინფორმაცია/დოკუმენტაცია, რაც აუდიტის დეპარტამენტის მიერ შესრულდა. კერძოდ, შემოწმებამ გამოითხოვა ინფორმაცია საქართველოს ფინანსთა სამინისტროს საგამოძიებო სამსახურიდან, რათა გაერკვია შპს „---ის“ დირექტორის მიერ შპს „---ს“ წინააღმდეგ საგამოძიებო ორგანოსთვის 2023 წლის 25 იანვარს მიმართულ საქმესთან დაკავშირებით მიმდინარეობდა თუ არა სისხლის სამართლის წარმოება, ხოლო საქართველოს ფინანსთა სამინისტროს საგამოძიებო სამსახურიდან მიღებული წერილით დადგინდა, რომ აღნიშნულ საქმესთან დაკავშირებით გამოძიება არ მიმდინარეობს. გარდა ამისა, შემოწმებამ შპს „---გან“ გამოითხოვა ინფორმაცია 2022 წლის ნოემბერში მის ტერიტორიაზე შპს „---ის“ მიერ მიყვანილი ცოცხალი ღორების მდგომარეობასთან დაკავშირებით და შპს „---გან“ მიღებული წერილით დადგინდა, რომ 2022 წლის ნოემბრის თვეში მათ არ განუხორციელებიათ დაკვლის მომსახურება, ვინაიდან შპს „---მა“ მიზანშეწონილად მიიჩნია ცოცხალი ღორების გაყვანა მათი ტერიტორიიდან. ამასთან, არაპირდაპირი მეთოდის გამოყენებასთან დაკავშირებით, შემოსავლების სამსახური აღნიშნავს, რომ გადასახადის გადამხდელს სადავო გარემოებად მითითებული აქვს ისეთი გარემოებები, რაც თავდაპირველი საჩივრით არ იყო სადავო გარემოება და შესაბამისად, არ იყო დავალებული აუდიტის დეპარტამენტისთვის შესასრულებლად. საქმეზე არსებული მტკიცებულებების, აუდიტის დეპარტამენტის დასკვნისა და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახურმა მიიჩნია, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების სამართლებრივი საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ : \n\n\n1.შპს „--- ის“ (ს/ნ ---) საჩივარი არ დაკმაყოფილდეს;\n2.აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nდაკავშირებული დოკუმენტები\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n40\n\nდოკუმენტის დათვალიერება\n\ninfohub@rs.ge",
    "title": "Document a245cd9b-de95-427c-9772-1e2c74f56bcc"
  }
}