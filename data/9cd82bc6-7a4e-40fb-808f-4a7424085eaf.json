{
  "id": "9cd82bc6-7a4e-40fb-808f-4a7424085eaf",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 9258-3\n20 დეკემბერი 2022\nდოკუმენტის #:\n9258-3\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n26 მარტი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nნაწილობრივ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, დაბეგვრის ობიექტი, უსასყიდლოდ საქონლის მიწოდება/მომსახურების გაწევა ან/და ფულადი სახსრების გადაცემა, საგადასახადო დეკლარაციაში/გაანგარიშებაში გადასახადის შემცირება\nჩამოტვირთვა\nგაზიარება\nბრძანება N 9258\n26/03/2020\n \n \n  \nშპს ----- \n(მის.: ქ.------- )\nსადავო საკითხთან დაკავშირებით საჩივრის \nნაწილობრივ დაკმაყოფილების თაობაზე\n \n \nსსიპ შემოსავლების სამსახურმა განიხილა შპს ----- ს 2019 წლის 20 დეკემბრის №265695/21 საჩივარი, რომლითაც გადასახადის გადამხდელი არ ეთანხმება შემოსავლების სამსახურის აუდიტის დეპარტამენტის 2019 წლის 25 ნოემბრის №094-218 საგადასახადო მოთხოვნას. აღნიშნული საკითხი განხილულ იქნა შემოსავლების სამსახურის დავების განხილვის საბჭოს 2020 წლის 27 თებერვლის სხდომაზე (ოქმი №11).\n  \nგადასახადის გადამხდელის პოზიცია:\nგადასახადის გადამხდელი წარმოდგენილ საჩივარში არ ეთანხმება საგადასახადო შემოწმების შედეგებს შემდეგ გარემოებათა გამო:\nგადამხდელი არ ეთანხმება არაიდენტიფიცირებული პირების მიმართ აღრიცხული დებიტორული მოთხოვნის მოგების და საშემოსავლო გადასახადით დაბეგვრას და აცხადებს, რომ შესამოწმებელ პერიოდში საქონლის მიწოდებას ახორციელებდა საგადასახადო ანგარიშ-ფაქტურებით, სასაქონლო ზედნადებებით და ინვოისებით, ამდენად, არაიდენტიფიცირებულ პირებზე რეალიზებული პროდუქცია ასახულია და დაბეგრილია შესაბამისი პერიოდების დეკლარაციებში. მომჩივანი ასევე განმარტავს, რომ მის მიერ წარდგენილ სააღრიცხვო დოკუმენტაციაში დებიტორების ჩამონათვალს ქვესათაურად ჰქონდა „არაიდენტიფიცირებადი პირები“, თუმცა, როგორც ფიზიკური, ასევე იურიდიული პირები, რეალურად წარმოადგენენ საქართველოს რეზიდენტ პირებს და მათი არაიდენტიფიცირებად პირებად მოხსენიება სააღრიცხვო ინფორმაცია/დოკუმენტაციაში გამოწვეულია იმ მიზეზით, რომ მათზე სასარჩელო მოთხოვნის წარდგენის მომენტში ვერ დადგინდა მათი ფაქტიური მისამართები. ამასთან, დავალიანება აღნიშნულ პირებზე კომპანიის ბალანსზე ირიცხება 2010 წლიდან და შეადგენს 125 276.27 ლარს, ნაცვლად აქტში დაფიქსირებული 147 384 ლარისა;\n \nშემოსავლების სამსახურმა განიხილა წარმოდგენილი საჩივარი და მიიჩნია, რომ სადავო საკითხთან დაკავშირებით გადამხდელის მოთხოვნა უნდა დაკმაყოფილდეს ნაწილობრივ შემდეგ გარემოებათა გამო:\nსაქმის ირგვლივ არსებული მასალებით ირკვევა, რომ საქართველოს ფინანსთა სამინისტროს საგამოძიებო სამსახურის დადგენილების და შემოსავლების სამსახურის 2019 წლის 02 აგვისტოს №26847 ბრძანების საფუძველზე ჩატარდა შპს ----- ს საქმიანობის გასვლითი სრული საგადასახადო შემოწმება. შემოწმების შედეგებზე 2019 წლის 20 ნოემბერს შედგა საგადასახადო შემოწმების აქტი, გამოიცა 2019 წლის 22 ნოემბრის №40629 ბრძანება  და  25  ნოემბრის  №094-218  საგადასახადო  მოთხოვნა,  რომლის  მიხედვით გადასახადის გადამხდელს ბიუჯეტში გადასახდელად დამატებით განესაზღვრა სულ 319 963,55 ლარი, მათ შორის, გადასახადი 196 190 ლარი, ჯარიმა 93 733 ლარი, საურავი 30 040,55 ლარი.\nსაგადასახადო შემოწმების აქტის მიხედვით, სადავო საკითხთან მიმართებაში დარიცხვა განპირობებულია შემდეგი გარემოებით:\n„გადასახადის გადამხდელის მიერ წარმოდგენილი სააღრიცხვო ინფორმაცია/დოკუმენტაციით, მათ შორის, წერილობითი განმარტებით დგინდება, რომ საწარმოს ბუღალტრულად აღრიცხული აქვს დებიტორული მოთხოვნა არაიდენტიფიცირებული პირების მიმართ.\nსაქართველოს საგადასახადო კოდექსის 73-ე მუხლის მე-9 ნაწილის შესაბამისად, არაიდენტიფიცირებული პირების მიმართ არსებული დებიტორული მოთხოვნა საგადასახადო შემოწმების მიერ განხილულ იქნა საქართველოს საგადასახადო კოდექსის 97-ე მუხლის პირველი ნაწილის „გ“ ქვეპუნქტის შესაბამისად მოგების გადასახადით დასაბეგრ ობიექტად, გადამხდელს დაერიცხა მოგების გადასახადი და საქართველოს საგადასახადო კოდექსის 275-ე მუხლით გათვალისწინებული ჯარიმა.“\nშემოსავლების  სამსახური  მესამე  სადავო  საკითხის  განხილვის  შედეგად  მიუთითებს  საქართველოს საგადასახადო კოდექსის 73-ე  მუხლის მე-9 ნაწილზე,რომლის თანახმად, საგადასახადო ვალდებულების განსაზღვრის  მიზნით  საგადასახადო   ორგანოს  უფლება   აქვს:   ა)   მხედველობაში  არ  მიიღოს  სამეურნეო ოპერაციები, რომლებსაც არა აქვს არსებითი ეკონომიკური გავლენა; ბ) სამეურნეო ოპერაციის ფორმისა და შინაარსის გათვალისწინებით შეცვალოს მისი კვალიფიკაცია,თუ ოპერაციის ფორმა არ შეესაბამება მის შინაარსს. საქართველოს საგადასახადო კოდექსის 97-ე მუხლის პირველი ნაწილის „გ“ ქვეპუნქტის თანახმად, რეზიდენტი საწარმოს (გარდა ამ მუხლის მე-2, მე-8 და მე-9 ნაწილებით გათვალისწინებული შემთხვევებისა) მოგების გადასახადით დაბეგვრის ობიექტია უსასყიდლოდ საქონლის მიწოდება/მომსახურების გაწევა ან/და ფულადი სახსრების გადაცემა.\nსაქართველოს საგადასახადო კოდექსის 983 მუხლის მე-3 ნაწილის „ბ“ ქვეპუნქტის თანახმად, მოგების გადასახადით არ იბეგრება უსასყიდლოდ საქონლის მიწოდება, მომსახურების გაწევა ან ფულადი სახსრების გადაცემა, რომელიც ამ კოდექსის 154-ე მუხლის შესაბამისად დაბეგრილია გადახდის წყაროსთან.\nსაქართველოს საგადასახადო კოდექსის 275-ე მუხლის მეორე ნაწილის თანახმად, საგადასახადო დეკლარაციაში/გაანგარიშებაში   გადასახადის   თანხის  შემცირება,  გარდა  ამ  მუხლის  პირველი,  21   და  22 ნაწილებით გათვალისწინებული შემთხვევებისა, - იწვევს დაჯარიმებას შემცირებული გადასახადის თანხის 50 პროცენტის ოდენობით.\nშემოსავლების სამსახური ასევე მიუთითებს საქართველოს ზოგადი ადმინისტრაციული კოდექსის 96–ე მუხლზე, რომლის თანახმად, ადმინისტრაციული ორგანო ვალდებულია ადმინისტრაციული წარმოებისას გამოიკვლიოს საქმისათვის ყველა მნიშვნელოვანი გარემოება და გადაწყვეტილება მიიღოს ამ გარემოებათა შეფასებისა და ურთიერთშეჯერების საფუძველზე, რისთვისაც ზოგადი ადმინისტრაციული კოდექსის 97–ე მუხლის საფუძველზე მტკიცებულებათა გამოკვლევისათვის უფლებამოსილია გამოითხოვოს საქმესთან დაკავშირებული დოკუმენტები, შეაგროვოს ცნობები, მოუსმინოს დაინტერესებულ მხარეებს, დანიშნოს ექსპერტიზა, გამოიყენოს აუცილებელი დოკუმენტები და აქტები, მტკიცებულებათა შეგროვების, გამოკვლევის და შეფასების მიზნით მიმართოს კანონმდებლობით გათვალისწინებულ სხვა ზომებს. საქართველოს ზოგადი ადმინისტრაციული კოდექს ის 96–ე მუხლის მე–2 ნაწილის თანახმად, დაუშვებელია, ინდივიდუალური ადმინისტრაციულ-სამართლებრივი  აქტის  გამოცემას  საფუძვლად  დაედოს  ისეთი  გარემოება  ან  ფაქტი, რომელიც კანონით დადგენილი წესით არ არის გამოკვლეული ადმინისტრაციული ორგანოს მიერ.\nადმინისტრაციული წარმოების ჩატარება მოიცავს ადმინისტრაციული ორგანოს უმნიშვნელოვანეს პროცედურულ ვალდებულებას - გამოიკვლიოს საქმისათვის მნიშვნელობის მქონე ყველა გარემოება და გადაწყვეტილება მიიღოს ამ გარემოებათა შეფასებისა და ურთიერთშეჯერების საფუძველზე. სწორედ საქმის გარემოებათა შეფასებისა და ურთიერთშეჯერების საფუძველზე უნდა იქნეს აუდიტის დეპარტამენტის მიერ გადაწყვეტილება მიღებული.\nაუდიტის დეპარტამენტის მიერ სადავო საკითხთან დაკავშირებით წარმოდგენილი ინფორმაციით დგინდება, რომ გადასახადის გადამხდელს ბუღალტრულად აღრიცხული აქვს საქონლის მიწოდებით წარმოქმნილი  მოთხოვნა  (დებიტორული  დავალიანება)  ფიზიკური და  იურიდიული პირების  მიმართ. აღნიშნულ საკითხთან დაკავშირებით მიმდინარეობდა სასამართლო დავა, რომლის შედეგად, საწარმოს საჩივარი ფიზიკური პირების მიმართ საქონლის მიწოდებით წარმოქმნილ დებიტორულ დავალიანებებთან დაკავშირებით არ დაკმაყოფილდა.\nგადასახადის გადამხდელმა ზეპირი მოსმენისას განაცხადა, რომ საბუღალტრო პროგრამასა და სააღრიცხვო დოკუმენტაცია/ინფორმაციაში  ფიზიკური  და  იურიდიული  პირების  მოხსენიება  არაიდენტიფიცირებად პირებად გამოწვეულია მათზე სასარჩელო მოთხოვნის წარდგენის მომენტში აღნიშნული პირების მისამართების მოუძიებლობით.\nსაქმეში არსებულ მასალებსა და ზემოაღნიშნულ ნორმებზე დაყრდნობით, ასევე, ზეპირი მოსმენისას გამოთქმული მოსაზრებებისა და ფაქტობრივი გარემოებების გათვალისწინებით, შემოსავლების სამსახურმა სადავო საკითხთან დაკავშირებით მიიჩნია, რომ გადასახადის გადამხდელს უნდა მიეცეს წინადადება ამ ბრძანების ჩაბარებიდან 10 სამუშაო დღის ვადაში აუდიტის დეპარტამენტს წარუდგინოს საჩივარში წარმოდგენილი არგუმენტაციის შესაბამისი დოკუმენტაცია/მტკიცებულებები, კერძოდ: ფიზიკური და იურიდიული პირების მიმართ საქონლის მიწოდებით წარმოქმნილი დებიტორული მოთხოვნები არ არის კომპანიის მიერ ჩამოწერილი/ნაპატიები, ასევე მტკიცებულებები დებიტორი პირების იდენტიფიცირებისა და მათთან დადებული ორმხრივი შედარების აქტების შესახებ. თავის მხრივ, აუდიტის დეპარტამენტს უნდა დაევალოს შეისწავლოს გადამხდელის მიერ წარდგენილი დოკუმენტაცია/მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში, განახორციელოს დარიცხული თანხების კორექტირება (შემცირება).\n  \n \nაღნიშნულიდან გამომდინარე, საქართველოს საგადასახადო კოდექსის 304-ე მუხლის საფუძველზე,\nვ ბ რ ძ ა ნ ე ბ:\n \n\n\n1. შპს ----- ს 2019 წლის 20 დეკემბრის საჩივარი სადავო საკითხთან დაკავშირებით დაკმაყოფილდეს ნაწილობრივ;\n2. სადავო საკითხთან მიმართებაში, გადასახადის გადამხდელს მიეცეს წინადადება ამ ბრძანების ჩაბარებიდან 10 სამუშაო დღის ვადაში აუდიტის დეპარტამენტს წარუდგინოს საჩივარში წარმოდგენილი არგუმენტაციის შესაბამისი დოკუმენტაცია/მტკიცებულებები, კერძოდ: ფიზიკური და იურიდიული პირების მიმართ საქონლის მიწოდებით წარმოქმნილი დებიტორული მოთხოვნები არ არის კომპანიის მიერ ჩამოწერილი/ნაპატიები, ასევე მტკიცებულებები დებიტორი პირების იდენტიფიცირებისა და მათთან დადებული ორმხრივი შედარების აქტების შესახებ. თავის მხრივ, აუდიტის დეპარტამენტს დაევალოს შეისწავლოს გადამხდელის მიერ წარდგენილი დოკუმენტაცია/მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში, განახორციელოს დარიცხული თანხების კორექტირება (შემცირება);\n3. დაევალოს აუდიტის დეპარტამენტს, ამ ბრძანების სარეზოლუციო ნაწილის მე-2 პუნქტის  შესრულების შედეგების გათვალისწინებით, გადასახადის გადამხდელის პირადი აღრიცხვის ბარათზე შესაბამისი კორექტირების განხორციელება;\n4.  დანარჩენ ნაწილში საჩივარი არ დაკმაყოფილდეს;\n5.  აღნიშნული  გადაწყვეტილება  შეიძლება  გასაჩივრდეს  საქართველოს  ფინანსთა  სამინისტროსთან არსებულ დავების განხილვის საბჭოში (მის: ქ. თბილისი, ვ. გორგასლის ქ. №16) ან სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 კალენდარული დღის ვადაში.\n \nჩამოტვირთვა\nგაზიარება\nუკუკავშირი\nდაკავშირებული დოკუმენტები\nაგრეთვე ეძებენ\nდოკუმენტის სტატისტიკა\n\n16\n\nდოკუმენტის დათვალიერება\n\ninfohub@rs.ge",
    "title": "Document 9cd82bc6-7a4e-40fb-808f-4a7424085eaf"
  }
}