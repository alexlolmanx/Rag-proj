{
  "id": "cbbfc228-fc55-4697-b0fe-09ab418aac58",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №18904/2/2023\n31 მარტი 2023\nდოკუმენტის #:\n18904/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n10 მარტი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nტერმინთა განმარტება\nჩამოტვირთვა\nგაზიარება\n№18904/2/2023 \n10.03.2023 \n\n\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „----------“ (ს/ნ ----------------) \nმოპასუხე: : მომსახურების დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,  10.03.2023 წელს განიხილა და მიიღო გადაწყვეტილება შპს ----------ს 18.02.2023 წელს რეგისტრირებულ საჩივარზე (რეგისტრაციის №18904/2/2023).\n\n\nდავის საგანი: \nსაჩივრის განუხილველად დატოვება - გასაჩივრებულ საგადასახადო მოთხოვნაში ასახულია აღიარებული საგადასახადო დავალიანება.\n\n\nგასაჩივრებული გადაწყვეტილება:\nშემოსავლების სამსახურის 01.02.2023 წლის №1562 ბრძანება.\n\n\nდარიცხული თანხა: საურავი - 5 510.66 ლარი.\n\n\nფაქტების აღწერა\nგადასახადის გადამხდელმა საგადასახადო ორგანოში წარადგინა 2020-2021 წლების ქონების გადასახადის დაზუსტებული დეკლარაციები. დაზუსტების შემდგომ გადასახადის გადამხდელს პირადი აღრიცხვის ბარათზე დაერიცხა საურავი 5 510.66 ლარის ოდენობით. \nმომჩივანმა საურავის დარიცხვა 21.12.2022 წელს გაასაჩივრა შემოსავლების სამსახურში. შემოსავლების სამსახურის 1.02.2023 წლის №1562 ბრძანებით საჩივარი, საგადასახადო კოდექსის 301-ე მუხლის „ლ“ ქვეპუნქტის საფუძველზე, დარჩა განუხილველი, რაც გასაჩივრდა საქართველოს ფინანსთა სამინისტროსთან არსებული დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახურმა იხელმძღვანელა საგადასახადო კოდექსის მე-8 მუხლის მე-5 ნაწილის „ა“ ქვეპუნქტით, ასევე 301-ე მუხლის „ლ“ ქვეპუნქტებით და მიიჩნია, რომ გადამხდელის მიერ გასაჩივრებული საურავი წარმოადგენდა აღიარებულ საგადასახადო დავალიანებას და სახეზეა საჩივრის განუხილველად დატოვების საფუძველი. \n\n\nმომჩივნის არგუმენტაცია \nმომჩივანი მიუთითებს, რომ კომპანია საქმიანობას ეწევა 2004 წლიდან. იხდის პროცენტს და შესაბამისად მისთვის თითოეულ თეთრს აქვს მნიშვნელობა. მომჩივანი აპელირებს მის კეთილსინდისიერებაზე, ამბობს, რომ აღნიშნული გარემოება შეცდომა/არცოდნით იქნა გამოწვეული და ითხოვს დარიცხული საურავისგან გათავისუფლებას.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 301-ე მუხლის „ლ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასაჩივრებულ საგადასახადო მოთხოვნაში ასახულია აღიარებული საგადასახადო დავალიანება.\nსაგადასახადო კოდექსის მე-8 მუხლის მე-5 ნაწილის „ა“ ქვეპუნქტის შესაბამისად, აღიარებულია საგადასახადო დავალიანება თუ დარიცხვის საფუძველია საგადასახადო დეკლარაცია/საბაჟო დეკლარაცია.\nზემოთაღნიშნული ნორმებიდან გამომდინარე, ვინაიდან მომჩივანი ასაჩივრებს დარიცხულ საურავს, რომლის დარიცხვის საფუძველია 2020-2021 წლების ქონების გადასახადის დაზუსტებული დეკლარაცია, რაც საგადასახადო კოდექსის მე-8 მუხლის მე-5 ნაწილის „ა“ ქვეპუნქტიდან გამომდინარე წარმოადგენს აღიარებულ საგადასახადო დავალიანებას, საბჭო მიიჩნევს, რომ საგადასახადო კოდექსის 301-ე მუხლის „ლ“ ქვეპუნქტის საფუძველზე, შემოსავლების სამსახურის მიერ საჩივრის განუხილველად დატოვება მართებულია.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგანუხილველობა\nსანქციები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n19\n\nდოკუმენტის დათვალიერება\n\ninfohub@rs.ge",
    "title": "Document cbbfc228-fc55-4697-b0fe-09ab418aac58"
  }
}