{
  "id": "442e6646-dbd2-4e52-98dc-97b81b092087",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 7880\n14 დეკემბერი 2022\nდოკუმენტის #:\n7880\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n16 მარტი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაბაჟო ვალდებულების შესრულება, საბაჟო სამართალდარღვევა. პასუხისმგებლობის ზოგადი პრინციპები\nჩამოტვირთვა\nგაზიარება\n\n\nN 7880\n16/03/2020\n\n\n\n\n\n\nშპს ------\n(მის: ქ. ------- )\n2019 წლის 27 დეკემბრის საჩივრის \nდაკმაყოფილებაზე უარის თქმის თაობაზე\n\n\n\n\nსსიპ შემოსავლების სამსახურმა განიხილა შპს----- ს №272119/21 საჩივარი, რომელიც შეეხება შემოსავლების სამსახურის საბაჟო დეპარტამენტის  2019 წლის 06 დეკემბრის №EL104831 და №EL104838, 16 დეკემბრის №EL105478 და 17 დეკემბრის №EL105536 საბაჟო სამართალდარღვევის ოქმებს.\nაღნიშნული საკითხი განხილული იქნა შემოსავლების სამსახურის დავების განხილვის საბჭოს 2020 წლის 14 თებერვლის სხდომაზე (ოქმი №09).\n\n\n1.2019 წლის 06 დეკემბრის №EL104831 საბაჟო სამართალდარღვევის ოქმის მიხედვით მომჩივანს საქართველოს საგადასახადო კოდექსის 176-ე მუხლის პირველი ნაწილის შესაბამისად (საბაჟო საწყობის საქმიანობის ან თავისუფალი ვაჭრობის პუნქტის საქმიანობის საქართველოს კანონმდებლობით დადგენილი სანებართვო პირობის დარღვევა) დაეკისრა ჯარიმა 2 000 ლარის ოდენობით;\n2.2019 წლის 06 დეკემბრის №EL104838 საბაჟო სამართალდარღვევის ოქმის მიხედვით მომჩივანს საქართველოს საგადასახადო კოდექსის 176-ე მუხლის პირველი ნაწილის შესაბამისად (საბაჟო საწყობის საქმიანობის ან თავისუფალი ვაჭრობის პუნქტის საქმიანობის საქართველოს კანონმდებლობით დადგენილი სანებართვო პირობის დარღვევა) დაეკისრა ჯარიმა 2 000 ლარის ოდენობით;\n3.2019 წლის 16 დეკემბრის №EL105478 საბაჟო სამართალდარღვევის ოქმის მიხედვით მომჩივანს საქართველოს საგადასახადო კოდექსის 176-ე მუხლის მეორე ნაწილის შესაბამისად (საბაჟო საწყობის საქმიანობის ან თავისუფალი ვაჭრობის პუნქტის საქმიანობის საქართველოს კანონმდებლობით დადგენილი სანებართვო პირობის დარღვევა ჩადენილი განმეორებით) დაეკისრა ჯარიმა 6 000 ლარის ოდენობით;\n4.2019 წლის 17 დეკემბრის №EL105536 საბაჟო სამართალდარღვევის ოქმის მიხედვით მომჩივანს საქართველოს საგადასახადო კოდექსის 176-ე მუხლის პირველი ნაწილის შესაბამისად (საბაჟო საწყობის საქმიანობის ან თავისუფალი ვაჭრობის პუნქტის საქმიანობის საქართველოს კანონმდებლობით დადგენილი სანებართვო პირობის დარღვევა) დაეკისრა ჯარიმა 2 000 ლარის ოდენობით.\n\n\nმომჩივნის არგუმენტაცია:\nსაჩივრის ავტორი სადავო საბაჟო სამართალდარღვევის ოქმში დაფიქსირებულ ფაქტობრივ გარემოებასთან დაკავშირებით განმარტავს, რომ აღნიშნული დარღვევა დაფიქსირდა მათგან დამოუკიდებლი მიზეზის გამო, რაც ვერ იქნებოდა წინასწარ გათვლილი და თავიდან აცილებული. კომპანიას, რომელმაც აღნიშნულ პუნქტზე დაამონტაჟა ვიდეოჩამწერი სისტემები, დაუყოვნებლივ ეცნობა, თუმცა მათი ცნობით აღნიშნულის თავიდან აცილება პრაქტიკულად შეუძლებელი იყო. ამასთან, თანამშრომლების მიერ 6 თვის გასვლამდე ვერ იქნებოდა მონიტორინგი გაწეული აღნიშნულ პროცესზე.\nმომჩივანი ითხოვს საბაჟო სამართალდარღვევის ოქმების გაუქმებას, რათა არ დაეკისროს ჯარიმის გადახდის ვალდებულება.\n\n\nფაქტების აღწერა:\nსაქმეში არსებული მასალებით და საბაჟო დეპარტამენტის მიერ წარმოდგენილი ინფორმაციით ირკვევა, რომ საქართველოს მთავრობის 2019 წლის 16 სექტემბრის №455 დადგენილებით დამტკიცებული „საბაჟო საწყობისა და თავისუფალი ვაჭრობის პუნქტის საქმიანობის ნებართვების გაცემის წესებისა და პირობების შესახებ“ ინსტრუქციის, საბაჟო დეპარტამენტის უფროსის 2019 წლის პირველი ოქტომბრის №34127 ბრძანებისა და 2019 წლის 11 ოქტომბრის №35314 ბრძანების საფუძველზე, საბაჟო კონტროლის ორგანიზაციის სამმართველოს უფლებამოსილი პირების მიერ განხორციელდა შპს----- ს კუთვნილი საბაჟო საწყობებისა (სანებართვო მოწმობა №------; №------) და თავისუფალი ვაჭრობის პუნქტების (დანიშნულების ადგილის კოდი----) სანებართვო პირობების შესრულების კონტროლი, რა დროსაც დადგინდა, რომ შპს----- ს მიერ ზემოხსენებულ ობიექტებში დარღვეული იყო საქართველოს მთავრობის №455 დადგენილებით დამტკიცებული ინსტრუქციით განსაზღვრული სანებართვო პირობები, კერძოდ:\n2019 წლის 10 ოქტომბერს განხორციელდა საბაჟო გამშვები პუნქტის „-----“ კონტროლის ზონაში განთავსებული თავისუფალი ვაჭრობის პუნქტის შემოწმება (დანიშნულების ადგილის კოდი ---). შემოწმებისას შპს----- ს მიერ ვერ იქნა წარმოდგენილი თავისუფალი ვაჭრობის პუნქტში სანებართვო მოწმობით განსაზღვრული ვიდეოჩამწერი საშუალებებით 2019 წლის 10 აპრილიდან 19 ივნისის ჩათვლით და 26 აგვისტოდან 21 სექტემბრის ჩათვლით განხორციელებული ვიდეოჩანაწერები.\n2019 წლის 24 ოქტომბერს განხორციელდა საბაჟო გამშვები პუნქტის „-----“ კონტროლის ზონაში განთავსებული თავისუფალი ვაჭრობის პუნქტის (დანიშნულების ადგილის კოდი -----) სანებართვო პირობების კონტროლი, რა დროსაც შპს----- ს მიერ ვერ იქნა წარმოდგენილი თავისუფალი ვაჭრობის პუნქტში სანებართვო მოწმობით განსაზღვრული ვიდეოჩამწერი საშუალებებით 2019 წლის 23 აპრილიდან 24 მაისის ჩათვლით განხორციელებული ვიდეოჩანაწერები.\n2019 წლის 12 ნოემბერს განხორციელდა ქ. ----- დასახლებაში მდებარე შპს----- ს საბაჟო საწყობების შემოწმება (სანებართვო მოწმობა №------; №------). შემოწმების შედეგად დადგინდა, რომ 2019 წლის 8 ივნისსა და 31 აგვისტოს ორივე საბაჟო საწყობში მოხდა ვიდეოჩანაწერების წყვეტა, რაზეც აღნიშნულმა კომპანიამ დაგვიანებით აცნობა შემოსავლების სამსახურს. ამასთან, შპს----- ს მიერ ვერ იქნა წარმოდგენილი საბაჟო საწყობში, №------ სანებართვო მოწმობით განსაზღვრული ვიდეოჩამწერი საშუალებებით 2019 წლის 12 მაისიდან 25 მაისამდე პერიოდში განხორციელებული ვიდეოჩანაწერები ზემოაღნიშნულის გათვალისწინებით, შედგენილ იქნა შემოწმების აქტები (№07-DF/2019, №12-DF/2019, №18-WS/2019 და №19-WS/2019), რომელიც ხელმოწერილ იქნა საბაჟო დეპარტამენტის, თავისუფალი ვაჭრობის პუნქტის და საბაჟო საწყობის უფლებამოსილი პირების მიერ.\nშპს----- ს მხრიდან თითოეულ შემთხვევაში ადგილი ჰქონდა საბაჟო საწყობისა და თავისუფალი ვაჭრობის პუნქტის საქმიანობის საქართველოს კანონმდებლობით დადგენილი სანებართვო პირობის დარღვევას, რისი გათვალისწინებითაც, პირის მიმართ შედგენილ იქნა საბაჟო სამართალდარღვევის ოქმები:\n1. თავისუფალი ვაჭრობის პუნქტი (დანიშნულების ადგილის კოდი ------) – საბაჟო კოდექსის 176-ე მუხლის პირველი ნაწილით გათვალისწინებული სამართალდარღვევისათვის შედგენილ იქნა საბაჟო სამართალდარღვევის ოქმი №EL104838, რომლითაც შპს----- ს განესაზღვრა ფულადი ჯარიმა 2000 (ორი ათასი) ლარის ოდენობით. ოქმი ავტორიზებული მომხმარებლის გვერდზე ელექტრონულად გაიგზავნა 2019 წლის 6 დეკემბერს 17:35 საათზე, რომელსაც გაეცნო 6 დეკემბერს 17:37 საათზე.\n2. თავისუფალი ვაჭრობის პუნქტი (დანიშნულების ადგილის კოდი ----) – საბაჟო კოდექსის 176-ე მუხლის პირველი ნაწილით გათვალისწინებული სამართალდარღვევისათვის ასევე შედგენილ იქნა საბაჟო სამართალდარღვევის ოქმი №EL104831, რომლითაც შპს----- ს განესაზღვრა ფულადი ჯარიმა 2000 (ორი ათასი) ლარის ოდენობით. საბაჟო სამართალდარღვევის ოქმი ავტორიზებული მომხმარებლის გვედზე ელექტრონულად გაიგზავნა 2019 წლის 6 დეკემბერს 16:10 საათზე, რომელსაც გაეცნო 6 დეკემბერს 16:29 საათზე.\n3. საბაჟო საწყობი (სანებართვო მოწმობა №------) – საბაჟო კოდექსის 176-ე მუხლის მეორე ნაწილით გათვალისწინებული სამართალდარღვევისათვის შედგენილ იქნა საბაჟო სამართალდარღვევის ოქმი №EL105478, რომლითაც შპს----- ს განესაზღვრა ფულადი ჯარიმა 6000 (ექვსი ათასი) ლარის ოდენობით. საბაჟო სამართალდარღვევის ოქმი ავტორიზებული მომხმარებლის გვედზე ელექტრონულად გაიგზავნა 2019 წლის 16 დეკემბერს 14:02 საათზე, რომელსაც გაეცნო 16 დეკემბერს 14:16 საათზე.\n4. საბაჟო საწყობი (სანებართვო მოწმობა №------) – საბაჟო კოდექსის 176-ე მუხლის პირველი ნაწილით გათვალისწინებული სამართალდარღვევისათვის შედგენილ იქნა საბაჟო სამართალდარღვევის ოქმი №EL105536, რომლითაც შპს----- ს განესაზღვრა ფულადი ჯარიმა 2000 (ორი ათასი) ლარის ოდენობით. საბაჟო სამართალდარღვევის ოქმი ავტორიზებული მომხმარებლის გვედზე ელექტრონულად გაიგზავნა 2019 წლის 17 დეკემბერს 10:04 საათზე, რომელსაც გაეცნო 17 დეკემბერს 10:08 საათზე.\nვიდეო-ჩანაწერების წყვეტისა და საქართველოს კანონმდებლობით გათვალისწინებული უფლება- მოვალეობების არაჯეროვნად შესრულების გამო შპს----- ს აღნიშნულ ფაქტებამდეც არაერთხელ აქვს დაკისრებული პასუხისმგებლობა.\n\n\nშემოსავლების სამსახურის არგუმენტაცია:\nშემოსავლების სამსახურმა განიხილა წარმოდგენილი საჩივარი და მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაქართველოს საბაჟო კოდექსის 33-ე მუხლის მე-2 ნაწილის მიხედვით საქართველოს ფინანსთა სამინისტროს სისტემაში საბაჟო დავა განიხილება საქართველოს საგადასახადო კოდექსის შესაბამისად საგადასახადო დავის განხილვისთვის დადგენილი წესით, თუ ამ კოდექსით სხვა რამ არ არის გათვალისწინებული.\nსაქართველოს საგადასახადო კოდექსის 302-ე მუხლის მე-6 ნაწილი ადგენს, რომ შემოსავლების სამსახურს უფლება აქვს, მომჩივნის დაუსწრებლად განიხილოს საჩივარი, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საბაჟო კოდექსის 163-ე მუხლის პირველი ნაწილის შესაბამისად, საბაჟო სამართალდარღვევა არის პირის მართლსაწინააღმდეგო ქმედება (მოქმედება ან უმოქმედობა), რომლის ჩადენისთვისაც ამ კოდექსით გათვალისწინებულია პასუხისმგებლობა.\nსაქართველოს საბაჟო კოდექსის 163-ე მუხლის მე-9 ნაწილის შესაბამისად, საბაჟო სამართალდარღვევა განმეორებით ჩადენილად მიიჩნევა, თუ იგივე ქმედება ჩადენილია წინა საბაჟო სამართალდარღვევის გამოვლენიდან 12 თვის განმავლობაში. ამასთანავე, ამ კოდექსით გათვალისწინებული საბაჟო სამართალდარღვევა განმეორებით ჩადენილად არ მიიჩნევა, თუ აღნიშნული საბაჟო სამართალდარღვევები ჩადენილია ერთსა და იმავე დღეს.\nსაქართველოს საბაჟო კოდექსის 176-ე მუხლის პირველი ნაწილის მიხედვით, საბაჟო საწყობის საქმიანობის ან თავისუფალი ვაჭრობის პუნქტის საქმიანობის საქართველოს კანონმდებლობით დადგენილი სანებართვო პირობის დარღვევა - იწვევს ნებართვის მფლობელის დაჯარიმებას 2 000 ლარის ოდენობით, ხოლო მე-2 ნაწილის მიხედვით, ამ მუხლის პირველი ნაწილით გათვალისწინებული ქმედება (იმავე სანებართვო პირობის დარღვევა), ჩადენილი განმეორებით, - იწვევს ამ მუხლის პირველი ნაწილით გათვალისწინებული ჯარიმის გასამმაგებას.\n„საბაჟო საწყობისა და თავისუფალი ვაჭრობის პუნქტის საქმიანობის ნებართვების გაცემის წესებისა და პირობების შესახებ“ საქართველოს მთავრობის 2019 წლის 16 სექტემბრის №455 დადგენილებით დამტკიცებული ინსტრუქცია შემუშავებულია „ლიცენზიებისა და ნებართვების შესახებ“ საქართველოს კანონით, საქართველოს საბაჟო კოდექსითა და საქართველოს საგადასახადო კოდექსით დადგენილი მოთხოვნების შესაბამისად და განსაზღვრავს საბაჟო საწყობისა და თავისუფალი ვაჭრობის პუნქტის საქმიანობის ნებართვების გაცემის წესებს, ნებართვების ფორმებსა და სანებართვო პირობებს.\nმითითებული  ინსტრუქციის  მე-8  მუხლის  „მ“  პუნქტის  თანახმად,  საბაჟო  საწყობის  საქმიანობის ნებართვის მფლობელი ნებართვის მოქმედების მთელი ვადის განმავლობაში ვალდებულია:\n•  განხორციელებული ვიდეოჩანაწერები შეინახოს არანაკლებ 6 თვის განმავლობაში და, მოთხოვნისამებრ, წარუდგინოს საბაჟო ორგანოს. მონაცემების (ინფორმაციის) ამოღება შესაძლებელი უნდა იყოს DVD, HDD, USB ან Ethernet ინტერფეისით avi, vcv ან mp4 ფორმატის ფაილებში. ვიდეოჩანაწერები უნდა ინახებოდეს იმგვარად, რომ შესაძლებელი იყოს კონკრეტული თარიღის ან/და კონკრეტული საათის შესაბამისი ვიდეოჩანაწერის ნახვა. ვიდეოჩაწერის შეწყვეტის (ტექნიკური ან სხვა მიზეზის გამო) შემთხვევაში, ნებართვის მფლობელმა საბაჟო ორგანოს უნდა გაუგზავნოს შესაბამისი შეტყობინება ვიდეოჩაწერის შეწყვეტის ფაქტის დადგომისთანავე ელექტრონულად ავტომატურ რეჟიმში, ხოლო აღნიშნულისა და მასთან ერთად, ვიდეოჩაწერის სავარაუდო აღდგენის ვადის შესახებ შეტყობინება – სხვა საშუალებით, ფაქტის დადგომიდან არაუგვიანეს მომდევნო სამუშაო დღისა და იმოქმედოს საბაჟო ორგანოს მითითებისამებრ. ამასთან, შეტყობინება დამატებით უნდა შეიცავდეს: საბაჟო საწყობის დანიშნულების ადგილის კოდს, სანებართვო მოწმობით განსაზღვრული ვიდეოჩამწერი საშუალების ნომერს, ვიდეოჩაწერის შეწყვეტის თარიღსა და დროს. ვიდეოჩაწერის აღდგენისას, შესაბამისი ფაქტის დადგომიდან არაუგვიანეს მომდევნო სამუშაო დღისა, ნებართვის მფლობელმა აღნიშნულზე ასევე უნდა აცნობოს საბაჟო ორგანოს – საბაჟო საწყობის დანიშნულების ადგილის კოდის, სანებართვო მოწმობით განსაზღვრული ვიდეოჩამწერი საშუალების ნომრის, ვიდეოჩაწერის აღდგენის თარიღისა და დროის მითითებით;\nზემოაღნიშნული დადგენილებით დამტკიცებული ინსტრუქციის მე-10 მუხლის მე-7 პუნქტის თანახმად, თავისუფალი ვაჭრობის პუნქტის მფლობელი ვალდებულია:\nგანხორციელებული ვიდეოჩანაწერები შეინახოს არანაკლებ 6 თვის განმავლობაში და, მოთხოვნისამებრ, წარუდგინოს საბაჟო ორგანოს. მონაცემების (ინფორმაციის) ამოღება შესაძლებელი უნდა იყოს DVD, HDD, USB ან Ethernet ინტერფეისით avi, vcv ან mp4 ფორმატის ფაილებში. ვიდეოჩანაწერები უნდა ინახებოდეს იმგვარად, რომ შესაძლებელი იყოს კონკრეტული თარიღის ან/და კონკრეტული საათის შესაბამისი ვიდეოჩანაწერის ნახვა. ვიდეოჩაწერის შეწყვეტის (ტექნიკური ან სხვა მიზეზის გამო) შემთხვევაში, ნებართვის მფლობელმა საბაჟო ორგანოს უნდა გაუგზავნოს შესაბამისი შეტყობინება ვიდეოჩაწერის შეწყვეტის ფაქტის დადგომისთანავე ელექტრონულად ავტომატურ რეჟიმში, ხოლო აღნიშნულისა და მასთან ერთად, ვიდეოჩაწერის სავარაუდო აღდგენის ვადის შესახებ შეტყობინება – სხვა საშუალებით, ფაქტის დადგომიდან არაუგვიანეს მომდევნო სამუშაო დღისა და იმოქმედოს საბაჟო ორგანოს მითითებისამებრ. ამასთან, შეტყობინება დამატებით უნდა შეიცავდეს: თავისუფალი ვაჭრობის პუნქტის დანიშნულების ადგილის კოდს, სანებართვო მოწმობით განსაზღვრული ვიდეოჩამწერი საშუალების ნომერს, ვიდეოჩაწერის შეწყვეტის თარიღსა და დროს. ვიდეოჩაწერის აღდგენისას, შესაბამისი ფაქტის დადგომიდან არაუგვიანეს მომდევნო სამუშაო დღისა, ნებართვის მფლობელმა აღნიშნულზე ასევე უნდა აცნობოს საბაჟო ორგანოს – თავისუფალი ვაჭრობის პუნქტის დანიშნულების ადგილის კოდის, სანებართვო მოწმობით განსაზღვრული ვიდეოჩამწერი საშუალების ნომრის, ვიდეოჩაწერის აღდგენის თარიღისა და დროის მითითებით.\nამავე ინსტრუქციის მე-17 მუხლის პირველი ნაწილი კი ადგენს, რომ საბაჟო საწყობის საქმიანობის ან თავისუფალი ვაჭრობის პუნქტის საქმიანობის ნებართვის მფლობელის მიერ „ლიცენზიებისა და ნებართვების შესახებ“ საქართველოს კანონით, საქართველოს საბაჟო კოდექსით, საქართველოს საგადასახადო კოდექსითა და ამ ინსტრუქციით განსაზღვრული ვალდებულებების შეუსრულებლობა ან მათი არაჯეროვნად შესრულება წარმოადგენს სანებართვო პირობების დარღვევას და გამოიწვევს საქართველოს კანონმდებლობით გათვალისწინებულ პასუხისმგებლობას.\nმომჩივნის განმარტებით, დარღვევები დაფიქსირდა მათგან სრულიად დამოუკიდებელი მიზეზის გამო, აღნიშნული არგუმენტი არ შეიძლება დაკისრებული პასუხისმგებლობის გაუქმების ან მისგან გათავისუფლების საფუძვლად ჩაითვალოს, ვინაიდან საბაჟო საწყობისა და თავისუფალი ვაჭრობის პუნქტის მფლობელი ნებართვის მოქმედების მთელი ვადის განმავლობაში ვალდებულია ასრულებდეს სანებართვო პირობებს, რომელიც დადგენილია საქართველოს მთავრობის 2019 წლის 16 სექტემბრის №455 დადგენილებით დამტკიცებული „საბაჟო საწყობისა და თავისუფალი ვაჭრობის პუნქტის საქმიანობის გაცემის წესებისა და პირობების შესახებ“ ინსტრუქციით.\nშემოსავლების სამსახურს დადგენილად მიაჩნია, რომ მომჩივნის მიერ ადგილი აქვს „საბაჟო საწყობისა და თავისუფალი ვაჭრობის პუნქტის საქმიანობის ნებართვების გაცემის წესებისა  და  პირობების  შესახებ“ საქართველოს მთავრობის 2019 წლის 16 სექტემბრის №455 დადგენილებით დამტკიცებული ინსტრუქციით გათვალისწინებული სანებართვო პირობების დარღვევას, რაც იწვევს საქართველოს საბაჟო კოდექსის 176-ე მუხლით დადგენილ პასუხისმგებლობას. შესაბამისად, 2019 წლის 06 დეკემბრის №EL104831 და №EL104838, 16 დეკემბრის №EL105478 და 17 დეკემბრის №EL105536 საბაჟო სამართალდარღვევის ოქმები და დაკისრებული ჯარიმა კანონშესაბამისია. ამდენად, მომჩივანს უარი უნდა ეთქვას საჩივრის დაკმაყოფილებაზე.\n\n\nზემოაღნიშნულიდან გამომდინარე, საქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1.  შპს----- ს საჩივარი არ დაკმაყოფილდეს.\n2. ბრაძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვ. გორგასლის ქ. №16) ან თბილისის საქალაქო სასამართლოში (მის.: ქ. თბილისი, დ. აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n8\n\nდოკუმენტის დათვალიერება\n\ninfohub@rs.ge",
    "title": "Document 442e6646-dbd2-4e52-98dc-97b81b092087"
  }
}