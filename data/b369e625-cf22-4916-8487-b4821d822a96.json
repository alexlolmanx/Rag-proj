{
  "id": "b369e625-cf22-4916-8487-b4821d822a96",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №24449/2/2024\n06 მარტი 2025\nდოკუმენტის #:\n24449/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n26 თებერვალი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nსაჩივრის თაობაზე\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაგადასახადო მონიტორინგის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\n№24449/2/2024 \n26 თებერვალი 2025 \n\n\nგ ა დ ა წ ყ ვ ე ტ ი ლ ე ბ ა \n\n\nმომჩივანი: შპს --- ის (ს/ნ ---)\nმოპასუხე: საგადასახადო მონიტორინგის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 30.01.2025 წელს განიხილა და მიიღო გადაწყვეტილება შპს ---ს 15.12.2024. 30.12.2024 და 29.01.2025 წელს რეგისტრირებულ საჩივრებზე (რეგისტრაციის №24449/2/2024; 24547/2/2024; 24664/2/2025).\n\n\nდავის საგანი: \n1. დაუბეგრავი საგადახადო ანგარიშ-ფაქტურების დაბეგვრა;\n2. საჩივრის განუხილველად დატოვება არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება.\n\n\nგასაჩივრებული გადაწყვეტილება: \n1. საგადასახადო მონიტორინგის დეპარტამენტის 25.09.2024 წლის №007-24 საგადასახადო მოთხოვნა;\n2. შემოსავლების სამსახურის 8.11.2024 წლის №23870 ბრძანება;\n3. შემოსავლების სამსახურის 13.12.2024 წლის №26339 ბრძანება.\n\n\nდარიცხული თანხა: \n25 248.78 ლარი.\nმათ შორის:\nდღგ - 24 783.74\nსაურავი - 465.04 \n\n\nპროცედურული გარემოებები \nმომჩივნის მიმართ საგადასახადო მონიტორინგის დეპარტამენტის მიერ 25.09.2024 წელს გამოიცა №007-24 საგადასახადო მოთხოვნა, რაც 30.10.2024 წელს გასაჩივრდა შემოსავლების სამსახურში, რომლის 8.11.2024 წლის №23870 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. საბჭოს მიერ საჩივარზე მიღებულია 5.12.2024 წლის №24306/2/2024 (რეგ. 24.12.2024წ. 03/94476) გადაწყვეტილება, საჩივრის არ დაკმაყოფილების თაობაზე. \nმომჩივანმა 13.12.2024 წელს კვლავ მიმართა შემოსავლების სამსახურს საჩივრით, რომლის 13.12.2024 წლის №26339 ბრძანებით, საჩივარი, საგადასახადო კოდექსის 301-ე მუხლის „ზ“ ქვეპუნქტის საფუძველზე, დარჩა განუხილველი. შემოსავლების სამსახურის 8.11.2024 წლის №23870 და 13.12.2024 წლის №26339 ბრძანებები გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nსადავო საკითხები: \n1. დაუბეგრავი საგადახადო ანგარიშ-ფაქტურების დაბეგვრა ფაქტების აღწერა \n2024 წლის ივლისის საანგარიშო პერიოდში მომჩივნის მიერ გამოწერილი საგადასახადო დოკუმენტების და ამავე პერიოდის დღგ-ის დეკლარაციის შესწავლის შედეგად დეკლარირებულ მონაცემთან შედარებით გამოვლინდა სხვაობა - 24 783.74 ლარის დღგ-ის დასაბეგრი თანხა. ყველა ელ. ანგარიშ-ფაქტურა და სასაქონლო ზედნადები იდენტიფიცირებული იყო როგორც „დაუბეგრავი“. საგადასახადო კოდექსის 61-ე მუხლის მე-3 ნაწილის საფუძველზე მომჩივანს დაერიცხა დღგ, რაზეც 25.09.2024 წელს გამოიცა №007-24 საგადასახადო მოთხოვნა. \n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივრები ამ ნაწილში უნდა დარჩეს განუხილველი შემდეგ გარემოებათა გამო: \nსაგადასახადო კოდექსის 301-ე მუხლის „ზ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება. მომჩივანი წარმოდგენილი საჩივრებით (მათ შორის 29.01.2025 წელს წარმოდგენილი 24664/2/2025 საჩივრით) ითხოვს დარიცხვის გადავადებას მიღება-ჩაბარების კორექტირებამდე და გასაჩივრებულ დოკუმენტებში მიუთითებს საგადასახადო მონიტორინგის დეპარტამენტის 25.09.2024 წლის №007-24 საგადასახადო მოთხოვნას და შემოსავლების სამსახურის 8.11.2024 წლის №23870 ბრძანებას. \nსაქმის მასალებით დგინდება, რომ საგადასახადო მონიტორინგის დეპარტამენტის 25.09.2024 წლის №007-24 საგადასახადო მოთხოვნა და შემოსავლების სამსახურის 8.11.2024 წლის №23870 ბრძანება 20.11.2024 წელს გასაჩივრდა (საჩივარი №24309/2/2024) საქართველოს ფინანსთა სამინისტროსთან არსებულ დავების განხილვის საბჭოში. \nსაბჭოს მიერ საჩივარზე მიღებულია 5.12.2024 წლის №24306/2/2024 (რეგ. 24.12.2024წ. 03/94476) გადაწყვეტილება, საჩივრის არ დაკმაყოფილების თაობაზე. ამგვარად, ვინაიდან არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვტილება, საბჭოს მიაჩნია, რომ სახეზეა საჩივრის ამ ნაწილში განუხილველად დატოვების საგადასახადო კოდექსის 301-ე მუხლის „ზ“ ქვეპუნქტით გათვალისწინებული საფუძველი. \n\n\n2. საჩივრის განუხილველად დატოვება \nარსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება ფაქტების აღწერა \nსაგადასახადო მონიტორინგის დეპარტამენტის 25.09.2024 წლის №007-24 საგადასახადო მოთხოვნა 30.10.2024 წელს გასაჩივრდა შემოსავლების სამსახურში, რომლის 8.11.2024 წლის №23870 ბრძანებით საჩივარი არ დაკმაყოფილდა. მომჩივანმა 13.12.2024 წელს კვლავ მიმართა საჩივრით შემოსავლების სამსახურს საგადასახადო მონიტორინგის დეპარტამენტის 25.09.2024 წლის №007-24 საგადასახადო მოთხოვნაზე, რაც შემოსავლების სამსახურის 13.12.2024 წლის №26339 ბრძანებით, საგადასახადო კოდექსის 301-ე მუხლის „ზ“ ქვეპუნქტის საფუძველზე, დარჩა განუხილველი. \n\n\nშემოსავლების სამსახურის გადაწყვეტილების შინაარსი \nშემოსავლების სამსახურის გადასახადების ადმინისტრირების საინფორმაციო სისტემის მონაცემებით დგინდება, რომ 30.10.2024 წელს გადამხდელმა საჩივარი (№92604/1/2024) წარადგინა  შემოსავლების სამსახურში 25.09.2024 წლის №007-24 საგადასახადო მოთხოვნასთან დაკავშირებით, რაზეც გამოცემულ იქნა შემოსავლების სამსახურის 8.11.2024 წლის №23870 ბრძანება საჩივრის დაკმაყოფილებაზე უარის თქმის თაობაზე. საქართველოს საგადასახადო კოდექსის 301-ე მუხლის „ზ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება. \n\n\nმომჩივნის არგუმენტაცია \nითხოვს დარიცხვის გადავადებას მიღება-ჩაბარების კორექტირებამდე. \n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივრები ამ ნაწილში არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 301-ე მუხლის „ზ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება. მომჩივანი წარმოდგენილი საჩივრებით ითხოვს დარიცხვის გადავადებას მიღება-ჩაბარების კორექტირებამდე და გასაჩივრებულ დოკუმენტებში მიუთითებს საგადასახადო მონიტორინგის დეპარტამენტის 25.09.2024 წლის №007-24 საგადასახადო მოთხოვნას და შემოსავლების სამსახურის 13.12.2024 წლის №26339 ბრძანებას. აღსანიშნავია, რომ მომჩივანმა საგადასახადო მონიტორინგის დეპარტამენტის 25.09.2024 წლის №007-24 საგადასახადო მოთხოვნაზე საჩივარი შემოსავლების სამსახურში წარადგინა 30.10.2024 წელს (№92604/1/2024), რაზეც მიღებულია შემოსავლების სამსახურის 8.11.2024 წლის №23870 ბრძანება. ხსენებულ საგადასახადო მოთხოვნაზე მომჩივანმა კვლავ მიმართა საჩივრით შემოსავლების სამსახურს 13.12.2024 წელს (№93303/1/2024). \nაღნიშნულიდან გამომდინარე და იმ ფაქტის გათვალისწინებით, რომ მომჩივანი არგუმენტს შემოსავლების სამსახურის მიერ საჩივრის განუხილველად დატოვებაზე არ წარმოადგენს და მომჩივანმა 13.12.2024 წელს იგივე სადავო აქტზე მიმართა შემოსავლების სამსახურს, საბჭოს მიაჩნია, რომ შემოსავლების სამსახურის მიერ საჩივრის, 13.12.2024 წლის №26339 ბრძანებით, საგადასახადო კოდექსის 301-ე მუხლის „ზ“ ქვეპუნქტის საფუძველზე, განუხილველად დატოვება მართებულია. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ და „დ“ ქვეპუნქტებით და გადაწყვიტა: \n\n\n1. საჩივრები შემოსავლების სამსახურის 8.11.2024 წლის №23870 ბრძანების გასაჩივრების ნაწილში დარჩეს განუხილველი; \n2. დანარჩენ ნაწილში საჩივრები არ დაკმაყოფილდეს; \n3. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nარსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება\nსხვადასხვა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n21\n\nდოკუმენტის დათვალიერება\n\ninfohub@rs.ge",
    "title": "Document b369e625-cf22-4916-8487-b4821d822a96"
  }
}