{
  "id": "d09480ec-1950-4dbc-9cb1-7662cd14a00f",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19216/2/2023\n11 მაისი 2023\nდოკუმენტის #:\n19216/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n05 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდღგ-ით დასაბეგრი პირი, დღგ-ით დასაბეგრი ოპერაციები, დაბეგვრის დრო საქონლის მიწოდებისას/მომსახურების გაწევისას, დასაბეგრი თანხა საქონლის მიწოდებისას/მომსახურების გაწევისას\nჩამოტვირთვა\nგაზიარება\n№19216/2/2023\n5.05.2023\n\n\n\n\nგ ა დ ა წ ყ ვ ე ტ ი ლ ე ბ ა \n\n\n\n\n\n\nმომჩივანი: შპს „------“ (ს/ნ „------“)\nმოპასუხე: აუდიტის დეპარტამენტი\n\n\n\n\n საქართველოს ფინანსთა სამინისტროსთან არსებულმა დავების განხილვის საბჭომ, 5.05.2023 წელს განიხილა და მიიღო გადაწყვეტილება შპს „--------“ 26.03.2023 წელს რეგისტრირებულ საჩივარზე (რეგისტრაციის №19216/2/2023).\n\n\n\n\nდავის საგანი:\nდღგ-ის დარიცხვის მართლზომიერება.\n\n\nგასაჩივრებული გადაწყვეტილება:\n1. აუდიტის დეპარტამენტის 2022 წლის 20 დეკემბრის №005-186 საგადასახადო მოთხოვნა;\n2. შემოსავლების სამსახურის 2023 წლის 28 თებერვლის №3741 ბრძანება.\n\n\nდარიცხული თანხა: 30 184 ლარი.\nმათ შორის:\nგადასახადი - 15 374\nდღგ - 13 712\nსაშემოსავლო გადასახადი - 1 662\nჯარიმა - 12 914\nსაურავი - 1 896\n\n\nფაქტების აღწერა\nგადასახადის გადამხდელის საქმიანობაა საინჟინრო მომსახურება და მასთან დაკავშირებული ტექნიკური კონსულტირება.\nშემოსავლების სამსახურის აუდიტის დეპარტამენტის 2021 წლის 28 დეკემბრის №41152 ბრძანების საფუძველზე ჩატარდა კომპანიის საქმიანობის კამერალური საგადასახადო შემოწმება. შესამოწმებელი პერიოდი განისაზღვრა 2020 წლის 17 მაისიდან 2022 წლის 20 აპრილამდე. შემოწმების შედეგები აისახა 2022 წლის 14 დეკემბრის საგადასახადო შემოწმების აქტში, საიდანაც ირკვევა, რომ შესამოწმებელ პერიოდში გადასახადის გადამხდელის მიერ გამოწერილი ელექტრონული ანგარიშ-ფაქტურებით, გაფორმებული ხელშეკრულებებითა და სხვა დოკუმენტაციით ირკვევა, რომ საწარმო ახორციელებს წყლის ჭებისა და ჭაბურღილების მოწყობის სამუშაოებს, იჯარით აღებული ტექნიკის გაქირავებას, მასალის მიწოდებას და სხვა სახის მომსახურებებს. მომსახურებას ახორციელებს როგორც სახელმწიფო ტენდერების, ასევე კერძო დაკვეთების ფარგლებში. მომჩივნის მიერ წარდგენილი დოკუმენტაციისა და შემოსავლების სამსახურის გადასახადების ადმინისტრირების საინფორმაციო სისტემაში არსებული ინფორმაციის ანალიზით ირკვევა, რომ რიგ შემთხვევებში კომპანიას გაწეული მომსახურების შესაბამისად (რაც დასტურდება გამოწერილი ელ. ანგარიშ-ფაქტურებით, ასევე 2021 წლის 10 დეკემბრის მიღება-ჩაბარების აქტით, რომელზეც არ არის გამოწერილი ელ. ანგარიშ-ფაქტურა) არ აქვს განხორცილებული საგადასახადო დეკლარირება. გადასახადის გადამხდელს დაუკორექტირდა დღგით დასაბეგრი ბრუნვა პერიოდების შესაბამისად. მომჩივანს დამატებით დაერიცხა დღგ და დაეკისრა საგადასახადო კოდექსის 275-ე მუხლით გათვალისწინებული ჯარიმა.\nშემოწმების აქტის საფუძველზე გამოიცა აუდიტის დეპარტამენტის 2022 წლის 20 დეკემბრის №32028 ბრძანება და №005-186 საგადასახადო მოთხოვნა. მომჩივანს დამატებით გადასახდელად განესაზღვრა 30 184 ლარი.\nაღნიშნული საგადასახადო მოთხოვნა 2023 წლის 17 იანვარს გასაჩივრდა შემოსავლების სამსახურში, რომელმაც 2023 წლის 28 თებერვლის №3741 ბრძანებით არ დააკმაყოფილა საჩივარი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე, 136-ე, 158-ე, 159-ე, 163-ე, 164-ე და 43-ე მუხლებზე.\nდადგენილი გარემოებაა, რომ საწარმოს საქმიანობის ძირითად საგანს წარმოადგენს საინჟინრო საქმიანობები და მათთან დაკავშირებული ტექნიკური კონსულტირება. გადამხდელს რიგ შემთხვევაში გაწეული აქვს მომსახურება, თუმცა მის მიერ საგადასახადო ვალდებულების სრულად შესრულება არ მომხდარა. შესაბამისად, შემოწმების მიერ შესაბამისი დოკუმენტური მტკიცებულებების (საგადასახადო ანგარიშ-ფაქტურები და 2021 წლის 10 დეკემბრის მიღება-ჩაბარების აქტი) საფუძველზე დაკორექტირდა დამატებული ღირებულების გადასახადით დასაბეგრი ბრუნვა.\nაუდიტის დეპარტამენტის მიერ მიწოდებული ინფორმაციით დგინდება, რომ 2021 წლის 10 დეკემბრის მიღება-ჩაბარების აქტთან მიმართებით, შემოწმება დაეყრდნო და შესაბამისად, გადასახადის გადამხდელის საგადასახადო ვალდებულების განსაზღვრა განხორციელდა სატენდერო დოკუმენტაციის საფუძველზე, კერძოდ, ხელშეკრულებების, გაფორმებული მიღება-ჩაბარების აქტის, ინსპექტირების ჯგუფის დასკვნის, საბანკო გადარიცხვის შესახებ არსებული საგადასახადო დავალების შესწავლის საფუძველზე. აღნიშნული მიღება-ჩაბარების აქტი გაფორმებულია თვითმმართველი ერთეულის „------“-ის მუნიციპალიტეტსა და შპს „------ - ს “ შორის სასმელი წყლის სისტემის მოწყობის სამუშაოების შესრულებასთან დაკავშირებით. აღნიშნული დოკუმენტი ხელმოწერილია შპს „----- -ის “ დირექტორის და „------“-ის მუნიციპალიტეტის მერის მიერ. ამასთან, შემოწმების პროცესში გადამხდელის მიერ არ მომხდარა დამატებით მოთხოვნილი ინფორმაციის/დოკუმენტაციის (მ.შ აღნიშნულ საკითხთან დაკავშირებით დამატებითი არგუმენტაციის) შემოწმებისთვის წარდგენა.\nშემოსავლების სამსახური აღნიშნავს, რომ გადასახადის გადამხდელი ვერ უთითებს ფაქტობრივ და სამართლებრივ გარემოებებზე, თუ რა ნაწილში იქნა საგადასახადო ვალდებულებები განსაზღვრული არამართლზომიერად, ხოლო დავის წარმოების პროცესში არ ყოფილა წარდგენილი მტკიცებულებები/დოკუმენტაცია, რაც შეცვლიდა საგადასახადო შემოწმებით დადგენილ გარემოებებს.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ შემოწმების შედეგად განსაზღვრული საგადასახადო ვალდებულებები შესაბამისობაშია საგადასახადო კანონმდებლობის მოთხოვნებთან, წარდგენილი საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია\n2021 წლის 10 დეკემბრით დათარიღებული მიღება-ჩაბარების აქტი საწარმოს მიერ არ გაფორმებულა. შესაბამისად, მომჩივანი არ ეთანხმება აქტით დარიცხულ თანხებს. აღნიშნულ დოკუმენტში მიღება-ჩაბარების აქტის შესახებ სხვა ინფორმაცია არაა მითითებული (მათ შორის, მხარეები).\nგადასახადის გადამხდელი არ ეთანხმება შემოსავლების სამსახურის 2023 წლის 28 თებერვლის №3741 ბრძანებას და ითხოვს დღგ-ში დარიცხული თანხების გაუქმებას.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 158-ე მუხლის პირველი ნაწილის თანახმად, დღგ-ით დასაბეგრ პირად (შემდგომ − დასაბეგრი პირი) განიხილება ნებისმიერი პირი, რომელიც ნებისმიერ ადგილზე დამოუკიდებლად ახორციელებს ნებისმიერი სახის ეკონომიკურ საქმიანობას, მიუხედავად ამ საქმიანობის მიზნისა და შედეგისა. \nამავე კოდექსის 159-ე მუხლის პირველი ნაწილის „ა“ და „ბ“ ქვეპუნქტების შესაბამისად, დღგ-ით დასაბეგრი ოპერაციებია, დასაბეგრი პირის მიერ საქართველოს ტერიტორიაზე ეკონომიკური საქმიანობის ფარგლებში ანაზღაურების სანაცვლოდ საქონლის მიწოდება/მომსახურების გაწევა.\nსაგადასახადო კოდექსის 163-ე მუხლის პირველი და მე-2 ნაწილების მიხედვით:\n1. საქონლის მიწოდების/მომსახურების გაწევის დღგ-ით დაბეგვრა ხორციელდება საქონლის მიწოდების/მომსახურების გაწევის მომენტში, თუ ამ მუხლით სხვა რამ არ არის გათვალისწინებული.\n2. თუ თანხა სრულად ან ნაწილობრივ ანაზღაურებულია საქონლის მიწოდებამდე/მომსახურების გაწევამდე, ანაზღაურებული თანხის შესაბამისი დღგ-ის გადახდა ხორციელდება ანაზღაურების თანხის გადახდის საანგარიშო პერიოდის მიხედვით, გარდა ამ მუხლის მე-5 და მე-9 ნაწილებით გათვალისწინებული შემთხვევებისა.\nამავე კოდექსის 164-ე მუხლის პირველი ნაწილის თანახმად, თუ ამ მუხლით სხვა რამ არ არის გათვალისწინებული, დღგ-ით დასაბეგრი თანხა არის საქონლის მიწოდების/მომსახურების გაწევის სანაცვლოდ მიღებული/მისაღები ანაზღაურება დღგ-ის გარეშე, საქონლის/მომსახურების ფასთან პირდაპირ დაკავშირებული სუბსიდიის ჩათვლით. აღნიშნული დებულება გამოიყენება საქონლის/მომსახურების გაცვლის ოპერაციის (ბარტერული ოპერაციის) შემთხვევაშიც.\nსაქმეში არსებული მასალებით დგინდება, რომ კომპანიის საქმიანობაა საინჟინრო მომსახურება და მასთან დაკავშირებული ტექნიკური კონსულტირება. გადასახადის გადამხდელს რიგ შემთხვევაში გაწეული აქვს მომსახურება, თუმცა საგადასახადო ვალდებულების სრულად შესრულება არ მომხდარა. შესაბამისად, საგადასახადო ორგანოს მიერ საგადასახადო ანგარიშ-ფაქტურების და 2021 წლის 10 დეკემბრის მიღება-ჩაბარების აქტის საფუძველზე დაკორექტირდა დღგ-ით დასაბეგრი ბრუნვა.\nშემოსავლების სამსახურის ინფორმაციით, საგადასახადო ორგანოს მიერ საწარმოს საგადასახადო ვალდებულების განსაზღვრა განხორციელდა სატენდერო დოკუმენტაციის საფუძველზე. კერძოდ, ხელშეკრულებების, მიღება-ჩაბარების აქტის, ინსპექტირების ჯგუფის დასკვნის, საბანკო გადარიცხვის შესახებ არსებული საგადასახადო დავალების შესწავლის საფუძველზე. მიღება-ჩაბარების აქტი გაფორმებულია „------“- ის მუნიციპალიტეტსა და შპს „------ - ს “ შორის სასმელი წყლის სისტემის მოწყობის სამუშაოების შესრულებასთან დაკავშირებით. დოკუმენტი ხელმოწერილია კომპანიის დირექტორის და „------“ - ის მუნიციპალიტეტის მერის მიერ.\nამასთან, აუდიტის დეპარტამენტის ინფორმაციით და წარმოდგენილი მტკიცებულებით დასტურდება, რომ „------“- ის მუნიციპალიტეტის მიერ საწარმოსთვის გადახდილია თანხა გაწეული მომსახურებისთვის. \nზემოაღნიშნული სამართლებრივი ნორმებისა და ფაქტობრივი გარემოებების საფუძველზე, მხარეთა არგუმენტაციის გათვალისწინებით, საბჭომ მიიჩნია, რომ შემოსავლების სამსახურის სადავო ბრძანება მართლზომიერია და არ არსებობს მისი გაუქმების და მომჩივნის მოთხოვნის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და \n\n\nგადაწყვიტა:\n\n\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი,\nდავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20\nკალენდარული დღის ვადაში.\nჩამოტვირთვა\nგაზიარება\nთეგები:\nდეკლარაციის/ინფორმაციის დაგვიანებით წარდგენისთვის/წარუდგენლობისთვის განსაზღვრული ჯარიმა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n13\n\nდოკუმენტის დათვალიერება\n\ninfohub@rs.ge",
    "title": "Document d09480ec-1950-4dbc-9cb1-7662cd14a00f"
  }
}