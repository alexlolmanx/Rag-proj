{
  "id": "cb422731-f493-4164-a497-9dc1c42aa372",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 11484\n28 მაისი 2023\nდოკუმენტის #:\n11484\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n23 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nმიწაზე ქონების გადასახადის გადამხდელი და დაბეგვრის ობიექტი, ქონების გადასახადის გამოანგარიშება და გადახდა, გადასახადის დარიცხვა, გადასახადისგან გათავისუფლება, საგადასახადო დეკლარაციაში ცვლილების ან/და დამატების შეტანა\nჩამოტვირთვა\nგაზიარება\nბრძანება N 11484\n23.05.2023\n\n\nფ/პ -----------ის (პ/ნ ------------)\n(მის.: -----------------------)\n2023 წლის 26 აპრილის საჩივრების\nდაკმაყოფილებაზე უარის თქმის თაობაზე\n\n\nშემოსავლების სამსახურმა დავების განხილვის საბჭოს 2023 წლის 10 მაისის სხდომაზე (ოქმი №51) განიხილა ფ/პ -------------ის (პ/ნ ------------) №19520/2/2023 და №19521/2/2023 საჩივრები, რომლითაც გადამხდელი არ ეთანხმება შემოსავლების სამსახურის 2023 წლის 17 მარტის №049-2424 და №049-2425 საგადასახადო მოთხოვნებს.\n\n\nგადასახადის გადამხდელის პოზიცია: \nგადამხდელი ასაჩივრებს 0.2497 ჰა (ს.კ. --------------) და 0.1872 ჰა (ს.კ. ------------) სასოფლოსამეურნეო დანიშნულების მიწის ნაკვეთებზე დარიცხულ ქონების გადასახადს. სადავო საგადასახადო მოთხოვნებს მიიჩნევს უკანონოდ და დაუსაბუთებლად, ვინაიდან აღნიშნული მიწის ნაკვეთები მის საკუთრებაში იყო 2004 წლამდე და უძრავი ქონებების საერთო ფართობი არ აღემატება 5 ჰექტარს. შესაბამისად, ითხოვს უკანონო და დაუსაბუთებელი საგადასახადო მოთხოვნების გაუქმებას. \n\n\nფაქტების აღწერა:\nშემოსავლების სამსახურის გადასახადების ადმინისტრირების საინფორმაციო სისტემის მონაცემებისა და მომსახურების დეპარტამენტის მიერ მოწოდებული ინფორმაციის თანახმად, გადასახადის გადამხდელის პირადი აღრიცხვის ბარათზე ქონების გადასახადში 2023 წლის 17 მარტის თარიღით ------------მუნიციპალიტეტის ----------- მდებარე 0.2497 ჰა (ს.კ. -----------) და 0,1872ჰა (ს.კ. ------------) სასოფლო-სამეურნეო დანიშნულების მიწის ნაკვეთებზე 2021 და 2022 წლების საანგარიშო პერიოდებზე ქონების გადასახადი დარიცხულია საგადასახადო ორგანოს მიერ, საქართველოს საგადასახადო კოდექსის 61-ე მუხლის მეორე ნაწილის „ე“ ქვეპუნქტის შესაბამისად, სსიპ საჯარო რეესტრის ეროვნული სააგენტოს მიერ წარმოდგენილი ინფორმაციის საფუძველზე, წლიურად 37 ((0,2497+0,1872)ჰა*86) ლარის ოდენობით. \n2023 წლის 17 მარტის №049-2425 და №049-2424 საგადასახადო მოთხოვნები გადამხდელს გაეგზავნა ელექტრონულად, შემოსავლების სამსახურის ოფიციალური ვებ. გვერდის (rs.ge.) მეშვეობით 2023 წლის 20 მარტს, რომელსაც გაეცნო 2023 წლის 18 აპრილს.\nსაჯარო რეესტრის ეროვნული სააგენტოს განცხადებებისა და უფლებების რეგისტრაციის ელექტრონულ წიგნში (----------) განთავსებული ინფორმაციის თანახმად, ----------- მუნიციპალიტეტის ------------ მდებარე 0.2497 ჰა (ს.კ. -----------) და 0,1872 ჰა (ს.კ. -------------) \nსასოფლო-სამეურნეო დანიშნულების მიწის ნაკვეთებზე ფ/პ ------------ის (პ/ნ ------------) საკუთრების უფლება დარეგისტრირებულია ----------- მუნიციპალიტეტის მერიის „მიწის ნაკვეთის საკარმიდამო ან/და საოჯახო მეურნეობის მასაწყობად გაცემის ფაქტის დადასტურების შესახებ“ №-------- და №--------ცნობების (დამოწმების თარიღი - 17.03.2021 წ.) და საქართველოს ეროვნული არქივის ------------ არქივის №36/1532 საარქივო ცნობის (დამოწმების თარიღი - 09.01.2021 წ.) საფუძველზე. საქართველოს ეროვნული არქივის-------------არქივის 2021 წლის 9 იანვრის №36/1532 საარქივო ცნობის თანახმად, „---------- არქივში დაცული -------------- 1986-1997, 1998-2007 წლების საკომლო წიგნებში -----------ის ძე ----------ის კომლისა და ქონების შესახებ მონაცემები არ ფიქსირდება“.\n---------- მუნიციპალიტეტის მერიის 2021 წლის 17 მარტის „მიწის ნაკვეთის საკარმიდამო ან/და საოჯახო მეურნეობის მასაწყობად გაცემის ფაქტის დადასტურების შესახებ“ №------ და №0-------- ცნობების თანახმად, -------- მუნიციპალიტეტის ------------ მდებარე 0.2497 ჰა (ს.კ. -----------8) და 0,1872 ჰა (ს.კ. ----------) სასოფლო-სამეურნეო დანიშნულების მიწის ნაკვეთები გაცემულია ფ/პ ----------ის (პ/ნ ----------) ოჯახის საკუთრებაში 2007 წლის 20 სექტემბრამდე საოჯახო მეურნეობის მოწყობის მიზნით.\nშემოსავლების სამსახურის გადასახადების ადმინისტრირების საინფორმაციო სისტემის მონაცემების თანახმად, 2023 წლის 10 მაისის მდგომარეობით ფ/პ ----------ს (პ/ნ ---------) პირადი აღრიცხვის ბარათზე ერიცხება საგადასახადო დავალიანება: გადასახადი 74 ლარი, საურავი 1.96 ლარი. \n\n\nშემოსავლების სამსახურმა განიხილა წარმოდგენილი საჩივრები და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები. \nსაქართველოს საგადასახადო კოდექსის 203-ე მუხლის თანახმად, მიწაზე ქონების გადასახადის გადამხდელია პირი საგადასახადო წლის 1 აპრილის მდგომარეობით:\nა) მის საკუთრებაში არსებულ მიწაზე;\nბ) სახელმწიფო საკუთრებაში არსებულ მიწაზე, რომლითაც სარგებლობს ან რომელსაც ფლობს იგი;\nგ) მის მფლობელობაში ან/და სარგებლობაში არსებულ, გარდაცვლილი პირის სახელზე\nრეგისტრირებულ მიწის ნაკვეთზე, გარდა იმ შემთხვევისა, როდესაც მიწის ნაკვეთით სარგებლობა\nხორციელდება იჯარის, ქირის, უზუფრუქტის ან სხვა ამგვარი სახის ხელშეკრულების საფუძველზე.\nსაქართველოს საგადასახადო კოდექსის 205-ე მუხლის პირველი ნაწილის თანახმად, ქონების გადასახადის საგადასახადო პერიოდად ითვლება კალენდარული წელი. ამავე მუხლის მე-12 ნაწილის თანახმად, ფიზიკური პირი ქონების გადასახადის დეკლარაციას საგადასახადო ორგანოს წარუდგენს არა უგვიანეს კალენდარული წლის 1 ნოემბრისა. დეკლარაციაში მონაცემები დასაბეგრი ქონების შესახებ შეიტანება გასული საგადასახადო წლის მიხედვით, ხოლო დასაბეგრი მიწის შესახებ – მიმდინარე საგადასახადო წლის მიხედვით.\nშესაბამის პერიოდში მოქმედი საქართველოს საგადასახადო კოდექსის 61-ე მუხლის მე-2 ნაწილის ,,ე“ ქვეპუნქტის თანახმად, გადასახადის დარიცხვის საფუძველია საგადასახადო ორგანოსთვის საჯარო რეესტრის ეროვნული სააგენტოს მიერ მოწოდებული ინფორმაცია, მიწაზე ქონების გადასახადის დარიცხვის მიზნებისათვის.\nსაქართველოს საგადასახადო კოდექსის 205-ე მუხლის 131 ნაწილის თანახმად, საჯარო რეესტრის ეროვნული სააგენტოს მონაცემების საფუძველზე საგადასახადო ორგანოს მიერ მიწაზე ქონების გადასახადის დარიცხვისას პირი თავისუფლდება მიწაზე ქონების გადასახადის დეკლარაციის წარდგენის ვალდებულებისაგან. ამ შემთხვევაში საჯარო რეესტრის ეროვნული სააგენტოს მონაცემების საფუძველზე პირს წარედგინება საგადასახადო მოთხოვნა საქართველოს ფინანსთა მინისტრის მიერ დადგენილი წესით.\nსაქართველოს საგადასახადო კოდექსის 206-ე მუხლის პირველი ნაწილის „ტ“ ქვეპუნქტის თანახმად, შესაბამისი დაბეგვრის ობიექტის მიხედვით ქონების გადასახადისაგან გათავისუფლებულია 2004 წლის 1 მარტის მდგომარეობით ფიზიკური პირის საკუთრებაში არსებული 5 ჰექტარამდე ფართობის სასოფლო-სამეურნეო დანიშნულების მიწის ნაკვეთები. შენიშვნა: ამ ქვეპუნქტით გათვალისწინებული შეღავათი ვრცელდება კომლის წევრის ან პირველი/მეორე რიგის მემკვიდრის მიერ აღნიშნული ქონების ჩუქებით/მემკვიდრეობით მიღების, აგრეთვე სასოფლო-სამეურნეო კოოპერატივის მიერ წევრებისაგან (მეპაიეებისაგან) ამ ქონების შენატანის (პაის) სახით მიღების შემთხვევებშიც.\nშემოსავლების სამსახური მიუთითებს, რომ საჯარო რეესტრის ეროვნული სააგენტოს განცხადებებისა და უფლებების რეგისტრაციის ელექტრონულ წიგნში (-----------) განთავსებული ინფორმაციის თანახმად, ----------მუნიციპალიტეტის ---------------მდებარე 0.2497 ჰა (ს.კ. ------------) და 0,1872 ჰა (ს.კ. ------------) სასოფლო-სამეურნეო დანიშნულების მიწის ნაკვეთებზე ფ/პ -------------ის (პ/ნ -------------) საკუთრების უფლება დარეგისტრირებულია ----------- მუნიციპალიტეტის მერიის „მიწის ნაკვეთის საკარმიდამო ან/და საოჯახო მეურნეობის მასაწყობად გაცემის ფაქტის დადასტურების შესახებ“ №------- და №-------- ცნობების (დამოწმების თარიღი - 17.03.2021 წ.) და საქართველოს ეროვნული არქივის --------- რეგიონული არქივის №36/1532 საარქივო ცნობის (დამოწმების თარიღი - 09.01.2021 წ.) საფუძველზე.\nსაქართველოს საგადასახადო კოდექსის 69-ე მუხლის 1-ლი ნაწილის თანახმად, თუ პირი წარდგენილ საგადასახადო დეკლარაციაში აღმოაჩენს შეცდომას, რომელიც იწვევს საგადასახადო ვალდებულების ცვლილებას, იგი ვალდებულია საგადასახადო დეკლარაციაში შეიტანოს შესაბამისი ცვლილება ან/და დამატება.\nზემოაღნიშნული სამართლებრივი ნორმებიდან გამომდინარე და საქმეზე არსებული მასალების შესწავლის შედეგად, შემოსავლების სამსახურმა მიიჩნია, რომ მომსახურების დეპარტამენტის მიერ მიწაზე ქონების გადასახადი დარიცხულია და სადავო საგადასახადო მოთხოვნები გამოცემულია საგადასახადო კანონმდებლობის მოთხოვნათა დაცვით. შესაბამისად, არ არსებობს მისი გაუქმების სამართლებრივი საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ :\n\n\n1. ფ/პ----------ის (პ/ნ -----------) საჩივრები არ დაკმაყოფილდეს;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nმიწაზე ფიზიკური პირის ქონების გადასახადი\nფიზიკური პირის ქონების გადასახადის დეკლარირება\nმიწაზე ქონების გადასახადისგან გათავისუფლება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n36\n\nდოკუმენტის დათვალიერება\n\ninfohub@rs.ge",
    "title": "Document cb422731-f493-4164-a497-9dc1c42aa372"
  }
}