{
  "id": "4f6aac96-79b2-443b-aad0-aa86a391c067",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №18311/2/2022\n12 აპრილი 2023\nდოკუმენტის #:\n18311/2/2022\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n16 თებერვალი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nნაწილობრივ დაკმაყოფილდა\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nსაგადასახადო დავალიანების გადახდევინების უზრუნველყოფა საგადასახადო ორგანოს მიერ, საგადასახადო გირავნობა/იპოთეკა\nჩამოტვირთვა\nგაზიარება\n №18311/2/2022\n16.02.2023\n\n\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\n\n\nმომჩივანი: ---------- --------- (პ/ნ --------------------) \nმოპასუხე: ვალის მართვის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 16.02.2023 წელს განიხილა და მიიღო გადაწყვეტილება ------- ------ის 25.11.2022 წელს რეგისტრირებულ საჩივარზე (რეგისტრაციის №18311/2/2022).\n\n\nდავის საგანი: \nსაგადასახადო გირავნობა/იპოთეკის უფლება.\n\n\nგასაჩივრებული გადაწყვეტილება: \nშემოსავლების სამსახურის 11.10.2022 წლის №25829 ბრძანება.\n\n\nფაქტების აღწერა\nშემოსავლების სამსახურის გადასახადების ადმინისტრირების საინფორმაციო სისტემის მონაცემებზე დაყრდნობით ----. „-- -- -- -------ის“ (ს/ნ--------------) 23.04.2021 წლის მდგომარეობით ერიცხება აუღიარებელი საგადასახადო დავალიანება - 187 838.49 ლარი და ასევე ზედმეტობა 32 761.3 ლარი. საგადასახადო დავალიანების არსებობის გამო, საგადასახადო კოდექსის 239-ე მუხლის საფუძველზე, ----. „-- -- -- -------ის“ მთელ ქონებაზე --.04.2021 წელს №040-774 შეტყობინების საფუძველზე, გავრცელდა საგადასახადო გირავნობა/იპოთეკის უფლება.\nსაჯარო რეესტრის 2022 წლის 11 აგვისტოს მომზადებული ამონაწერის თანახმად, №------------- საკადასტრო კოდით რეგისტრირებული უძრავი ქონების ახალ მესაკუთრეს წარმოადგენს მომჩივანი. საკუთრების უფლების რეგისტრაციის თარიღია 2022 წლის -- აგვისტო. საკუთრების უფლების დამადასტურებელ დოკუმენტია ----. „-- -- -- -------ის“ (ს/ნ--------------) გადაწყვეტილებები (--.09.2017წ; --.10.2017წ).\nამავე ამონაწერის თანახმად, №---------------- საკადასტრო კოდით რეგისტრირებულ უძრავი ქონებაზე, ფიქსირდება, ----. „-- -- -- -------ის“ მთელ ქონებაზე შემოსავლების სამსახურის 23.04.2021 წლის №040-774 შეტყობინებით გავრცელებული საგადასახადო გირავნობა/იპოთეკის უფლება. აღნიშნული შეტყობინება გასაჩივრდა შემოსავლების სამსახურში, რომლის 11.10.2022 წლის №25829 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური ყურადღებას ამახვილებს იმ ფაქტობრივ გარემოებაზე, რომ ----. „-- -- -- -------ის“ (ს/ნ--------------) მთელ ქონებაზე საგადასახადო გირავნობა/იპოთეკის უფლება გავრცელებულია 23.04.2021 წლის №040-774 შეტყობინების საფუძველზე, ხოლო საჯარო რეესტრის მონაცემების თანახმად, ფ/პ ---- ------ი ქონების (ს/კ ---------------) მესაკუთრედ დარეგისტრირდა --.08.2022 წელს.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ მომჩივნის კუთვნილ უძრავ ქონებაზე (ს/კ --------------------) საგადასახადო დავალიანების გადახდევინების უზრუნველყოფის მიზნით საგადასახადო გირავნობის/იპოთეკის უფლება გავრცელებულია საგადასახადო კანონმდებლობის შესაბამისად და არ არსებობს მისი გაუქმების სამართლებრივი საფუძველი.\n\n\nმომჩივნის არგუმენტაცია \n11.10.2022 წელს შემოსავლების სამსახურს მიმართა საჩივრით, როგორც უფლებამოსილმა პირმა. წარუდგინა ყველა ის უფლებადამდგენი დოკუმენტი, რითაც ----- ------ის საკუთრება დასტურდება აღნიშნულ უძრავ ქონებაზე, თუმცა შემოსავლების სამსახურის მიერ გამოცემულ ბრძანებაში, წარმოდგენილი დოკუმენტების შესწავლა და გამოკვლევა არ მომხდარა.\nიქიდან გამომდინარე, რომ ----- -----ს მიადგა და კვლავ ადგება მნიშვნელოვანი მატერიალური ზიანი მის ქონებაზე უკანონოდ გავრცელებული საგადასახადო გირავნობის გამო, შესწავლილ უნდა იქნას წარმოდგენილი დოკუმენტები და მიღებულ იქნას კანონზე დაფუძნებული და ობიექტური გადაწყვეტილება.\nრაც შეეხება უშუალოდ შემოსავლების სამსახურის ბრძანებას (№25829), ბრძანებაში მითითებულია, რომ ----- -----ი წარმოადგენს აღნიშნული ქონების მესაკუთრეს --.08.2022 წლიდან, მას შემდეგ, რაც მის სახელზე დარეგისტრირდა აღნიშნული ბინა, თუმცა შემოსავლების სამსახურმა არ გაითვალისწინა ის უფლებადამდგენი დოკუმენტები, რომლის მიხედვით დასტურდება ---- -----ის საკუთრების უფლება, რომლის მიხედვითაც ----- -----მა შეიძინა უძრავი ქონება და რომლის მიხედვითაც შემდეგ აისახა კეთილსინდისიერ მესაკუთრედ. \nშემოსავლების სამსახურმა საჩივარზე თანდართული დოკუმენტაცია არ შეისწავლა სრულფასოვნად, თუმცა საჩივრის განხილვას დასჭირდა 70 დღეზე მეტი და მოცემულ ბრძანებაში არც რაიმე სახის მსჯელობა ჩანს, არც არგუმენტაცია, რაც მოქალაქეს უქმნის განცდას, რომ უწყება მიზნობრივად ცდილობდა პროცედურა რაც შეიძლება დიდხანს გაგრძელებულიყო და ---- ------ს ვერ მიეღწია თავისი მიზნისთვის - გაეთავისუფლებინა საკუთარი უძრავი ქონება უკანონოდ სხვა ფიზიკურ და იურიდიულ პირზე გავრცელებული საგადასახადო გირავნობისაგან.\n----- -----ის უფლებადამდგენი დოკუმენტი, ნასყიდობის ხელშეკრულება თარიღდება 2010 წლის -- ოქტომბრით.\nგარდა ამ ორი დამოწმებული დოკუმენტისა, არსებობს კიდევ ერთი მნიშვნელოვანი გარემოება. 2017 წლის -- ივლისის განშლის ოქმის მიხედვით, ----- -----ი აღრიცხულია მე-5 სართულზე მდებარე №-- ბინის მესაკუთრედ. აქედან გამომდინარე, რაც კი დოკუმენტი არსებობს, რაც კი ბრძანება ან გადაწყვეტილება გამოტანილა აღნიშნულ საქმესთან დაკავშირებით, მათ შორის საჯარო რეესტრის მიერ მიღებული გადაწყვეტილებები, რითაც ----- -----ს დაურეგისტრირდა საკუთრებაში ის ქონებები, რომლებზეც გააჩნია და აქვს უფლებადამდგენი დოკუმენტები, დგინდება, რომ №-- ბინა 2010 წლიდან დღემდე ეკუთვნის ----- ----ს და არა ----. „-- -- -- -------ის“ . შესაბამისად, წარმოდგენა, რომ საგადასახადო გირავნობა უნდა გავრცელდეს ყველასა და ყველაფერზე ისე, რომ არ მოხდეს მონაცემების სრულყოფილად შესწავლა და დამუშავება, შეესაბამება უკანონობასა და მესაკუთრის უფლებების ძირეულ ხელშეშლასა და ხელყოფას.\nსრულიად წარმოუდგენელია როგორ არის დაცული კეთილსინდისიერი მესაკუთრის უფლებები მაშინ, როდესაც მსგავსი ფაქტია სახეზე. არ არის გამორიცხული, რომ საგადასახადო გირავნობა შეცდომით ყოფილიყო გავრცელებული, თუმცა საჩივრის შეტანის შემდეგ, თითოეული ამ დოკუმენტის წარდგენის შემდეგ საგადასახადო გირავნობა არ გაუქმდეს და ძალაში დარჩეს, წარმოუდგენელია. იმ შემთხვევაში თუ ----. „-- -- -- -------ის“ სახელზე იქნებოდა რიცხული ბინა და იმ შემთხვევაში თუ განშლაში, ან რომელიმე ხელშეკრულებით დადასტურდებოდა, რომ ნამდვილად ----. „-- -- -- -------ის“ საკუთრებაში იმყოფებოდა აღნიშნული უძრავი ქონება, მაშინ შემოსავლების სამსახურის მსჯელობა მართებული იქნებოდა და ამასთან, -- ---ს 9 წლით ადრე აქვს შეძენილი უძრავი ქონება (რაც ნოტარიული წესით არის დადასტურებული და დამოწმებული) და არა მას შემდეგ, რაც შემოსავლების სამსახურის საგადასახადო გირავნობა გავრცელდა.\nითხოვს ბათილად იქნას ცნობილი შემოსავლების სამსახურის №25829 ბრძანება და ----- ---ის საკუთრებზე გავრცელებული საგადასახადო გირავნობა. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დაკმაყოფილდეს ნაწილობრივ შემდეგ გარემოებათა გამო:\nსაგადასახადო კოდექსის 238-ე მუხლის პირველი ნაწილის „ა“ ქვეპუნქტის მიხედვით, საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად გამოიყენოს საგადასახადო გირავნობა/იპოთეკის უფლება.\nამავე კოდექსის 239-ე მუხლის პირველი, მე-2 და მე-5 ნაწილების თანახმად:\n1. საგადასახადო გირავნობა/იპოთეკა არის სახელმწიფოს უფლება, საგადასახადო დავალიანების გადახდევინება უზრუნველყოს გადასახადის გადამხდელის, სხვა ვალდებული პირის ქონებიდან.\n2. საგადასახადო გირავნობის/იპოთეკის რეგისტრაციის უფლება წარმოიშობა საგადასახადო დავალიანების წარმოშობასთან ერთად და მარეგისტრირებელ ორგანოში რეგისტრაციის მომენტიდან და ვრცელდება საგადასახადო დავალიანების ფარგლებში, პირის საკუთრებაში არსებულ ან/და მის ბალანსზე რიცხულ ქონებაზე (გარდა ლიზინგით მიღებულისა), საგადასახადო დავალიანების წარმოქმნის შემდეგ შეძენილი ქონების ჩათვლით. 5. თუ საგადასახადო გირავნობით/იპოთეკით დატვირთული ქონება გაიყიდება ან რაიმე გზით გადაეცემა სხვა მფლობელს საგადასახადო გირავნობის/იპოთეკის უფლების გაუქმების გარეშე, საგადასახადო გირავნობის/იპოთეკის უფლება კვლავ გავრცელდება ამ ქონებაზე მისი ახალი მფლობელის მიმართ.\nვალის მართვის დეპარტამენტის 16.12.2022 წლის №126398-21-17 წერილით წარმოდგენილი ინფორმაციიდან ირკვევა, რომ საჯარო რეესტრის 11.08.2022 წელს მომზადებული ამონაწერის თანახმად, ------------------- საკადასტრო კოდით რეგისტრირებული უძრავი ქონების ახალ მესაკუთრეს წარმოადგენს ფ/პ ----- -----ი. საკუთრების უფლების რეგისტრაციის თარიღია 11.08.2022 წელი, საკუთრების უფლების დამადასტურებელ დოკუმენტია ----. „-- -- -- -------ის“ (ს/ნ----------) გადაწყვეტილებები (19.09.2017წ; 04.10.2017წ).\nამავე ამონაწერის თანახმად, №------------------- საკადასტრო კოდით რეგისტრირებულ უძრავი ქონებაზე, ფიქსირდება, ----. „-- -- -- -------ის“ მთელ ქონებაზე შემოსავლების სამსახურის 23.04.2021 წლის №040-774 შეტყობინებით გავრცელებული საგადასახადო გირავნობა/იპოთეკის უფლება. „დავის განმხილველი ორგანოების რეგლამენტის დამტკიცების თაობაზე“ საქართველოს მთავრობის 2011 წლის 14 დეკემბრის №473 დადგენილებით დამტკიცებული რეგლამენტის 33-ე მუხლის პირველი პუნქტის „ბ“ ქვეპუნქტის შესაბამისად, დავების განხილვის საბჭო უფლებამოსილია გააუქმოს შემოსავლების სამსახურის მიერ დავის განხილვისას მიღებული გადაწყვეტილება და საქმე დაუბრუნოს შემოსავლების სამსახურს ხელახლა განსახილველად, თუ შემოსავლების სამსახურს სათანადოდ არ გამოუკვლევია საქმისათვის არსებითად მნიშვნელოვანი სამართლებრივი ან/და ფაქტობრივი გარემოებები. \nსაბჭო მიუთითებს, რომ განსახილველ შემთხვევაში, საქმეში არსებული მასალებიდან სადავო საკითხთან დაკავშირებული ფაქტობრივი გარემოებები სრულად ვერ დგინდება, ხოლო მათი ნაწილი სადავოა. მომჩივნის განმარტებით, შემოსავლების სამსახურში საჩივრის განხილვისას მისი არგუმენტაციისა და მტკიცებულებების საფუძვლიანი შესწავლა და გაანალიზება არ მომხდარა.\nსაბჭო ყურადღებას ამახვილებს მომჩივნის არგუმენტებზე და მიაჩნია, რომ მხარეთა არგუმენტაციის გათვალისწინებით, სადავო საკითხი საჭიროებს დამატებით შესწავლას მომჩივნის მონაწილეობით. ამ მიზნით საჩივარი ხელახლა განსახილველად უნდა დაუბრუნდეს შემოსავლების სამსახურს.\n\n\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „ბ“ ქვეპუნქტით და გადაწყვიტა:\n\n\n\n\n1. საჩივარი დაკმაყოფილდეს ნაწილობრივ;\n2. გაუქმდეს შემოსავლების სამსახურის 11.10.2022 წლის №25829 ბრძანება და საჩივარი მომჩივნის მონაწილეობით, ხელახლა განსახილველად დაუბრუნდეს ამავე სამსახურს;\n3. დანარჩენ ნაწილში საჩივარი არ დაკმაყოფილდეს;\n4. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nუზრუნველყოფის ღონისძიებები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n10\n\nდოკუმენტის დათვალიერება\n\ninfohub@rs.ge",
    "title": "Document 4f6aac96-79b2-443b-aad0-aa86a391c067"
  }
}