{
  "id": "4f6224f8-8334-46b1-8b63-ba03c2a50445",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 23035\n14 დეკემბერი 2022\nდოკუმენტის #:\n23035\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n07 აგვისტო 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nგანუხლველად დარჩა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\nბრძანება N 23035\n07/08/2020\n \n\n\n \nშპს --------------------------\n(მის.: ---------------------- )\n2020 წლის 22 ივნისის საჩივრის \nგანუხილველად დატოვების თაობაზე\n\n\n \nშემოსავლების სამსახურმა დავების განხილვის საბჭოს 2020 წლის 17 ივლისის სხდომაზე (ოქმი №50) განიხილა შპს ----- ს №51523/1/2020 საჩივარი, შემოსავლების სამსახურის აუდიტის დეპარტამენტის     2019 წლის 19 დეკემბრის  №077-36   საგადასახადო  მოთხოვნასთან დაკავშირებით.\n \nსადავო საკითხები:\n1. წარმოდგენილი საჩივრით მომჩივანი არ ეთანხმება სალაროში ნაღდი ფულადი საშუალებების ინვენტარიზაციით გამოვლენილი დანაკლისის სალაროზე პასუხისმგებელ პირზე გაცემულ ხელფასად განხილვას და შესაბამისად დაბეგვრას.\n2. გადამხდელი ითხოვს სანქციისგან გათავისუფლებას საქართველოს საგადასახადო კოდექსის 269-ე მუხლის მე-7 ნაწილის საფუძველზე.\n \nფაქტობრივი გარემოებები:\nსაქმეში არსებული მასალებით დგინდება,  რომ  აუდიტის  დეპარტამენტის   2019 წლის    18 სექტემბრის №32258 ბრძანების საფუძველზე დაინიშნა შპს ----- ს საქმიანობის სრული გასვლითი საგადასახადო შემოწმება. შემოწმების შედეგებზე 2019 წლის 16 დეკემბერს შედგა საგადასახადო შემოწმების აქტი, ხოლო ამავე წლის 19 დეკემბერს გამოიცა №44572 ბრძანება და №077-36 საგადასახადო მოთხოვნა, რომლითაც გადასახადის გადამხდელს ბიუჯეტის სასარგებლოდ დამატებით გადასახდელად განესაზღვრა სულ 282543 ლარი, მათ შორის გადასახადი 155558 ლარი, ჯარიმა 101574 ლარი, საურავი 25411 ლარი.\nაღნიშნული საგადასახადო მოთხოვნა გადამხდელის მიერ 2020 წლის 08 იანვრის საჩივრით გასაჩივრებულ იქნა ინვენტარიზაციის შედეგად აღურიცხველი სმფ-ის გამოვლენის და ინვენტარიზაციის შედეგად გამოვლენილი სმფ-ის დანაკლისის შემოწმების მიერ დღგ-ით და საშემოსავლო გადასახადით დაბეგვრის ნაწილში. საჩივარი ნაწილობრივ დაკმაყოფილდა შემოსავლების სამსახურის 2020 წლის 01 აპრილის №9901 ბრძანებით, რომელიც არ გასაჩივრებულა.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ საჩივარი უნდა დარჩეს განუხილველი, შემდეგ გარემოებათა გამო:\nშემოსავლების სამსახური მიუთითებს საქართველოს საგადასახადო კოდექსის 302-ე მუხლის მე-6 ნაწილზე, რომლის თანახმად, შემოსავლების სამსახურს უფლება აქვს, მომჩივნის დაუსწრებლად განიხილოს საჩივარი, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nშემოსავლების სამსახური მიუთითებს საქართველოს საგადასახადო კოდექსის მე-8 მუხლის მე-5 ნაწილის „ბ“ ქვეპუნქტზე, რომლის თანახმად, აღიარებულია საგადასახადო დავალიანება, თუ პირს გაშვებული აქვს საგადასახადო ორგანოს მიერ მისთვის წარდგენილი საგადასახადო მოთხოვნის ან/და დავის განმხილველი ორგანოს გადაწყვეტილების გასაჩივრების ამ კოდექსით დადგენილი ვადა.\nსაქართველოს საგადასახადო კოდექსის 301-ე მუხლის „ე“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა.\nამავე მუხლის „ლ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასაჩივრებულ საგადასახადო მოთხოვნაში ასახულია აღიარებული საგადასახადო დავალიანება. საჩივარი არ განიხილება აღიარებული საგადასახადო დავალიანების ნაწილში.\nშემოსავლების სამსახური მიუთითებს, რომ საჩივარში წარმოდგენილი სადავო საკითხები არ ყოფილა გასაჩივრებული 2019 წლის 19 დეკემბრის №077-36 საგადასახადო მოთხოვნასთან დაკავშირებით კანონმდებლობით დადგენილ ვადაში 2020 წლის 08 იანვარს წარმოდგენილი საჩივრით. შესაბამისად, განსახილველ შემთხვევაში, სადავო საკითხებთან მიმართებით საჩივარი წარმოდგენილია კანონმდებლობით დადგენილი ვადის გასვლის შემდგომ და მითითებულ ნაწილში თანხები აღიარებულია. ამდენად, შემოსავლების სამსახურს მიაჩნია, რომ სახეზეა საჩივრის განუხილველად დატოვების  საქართველოს  საგადასახადო  კოდექსის  301-ე  მუხლის  „ე“  და  „ლ“  ქვეპუნქტები, შესაბამისად, წარმოდგენილი საჩივარი უნდა დარჩეს განუხილველი. \n \n\n\nსაქართველოს საგადასახადო კოდექსის 304-ე და 301-ე მუხლის საფუძველზე,\nვ ბ რ ძ ა ნ ე ბ :\n \n\n\n1.  შპს ----- ს საჩივარი დარჩეს განუხილველი;\n2. აღნიშნული გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვ. გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგანუხილველობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n26\n\nდოკუმენტის დათვალიერება\n\ninfohub@rs.ge",
    "title": "Document 4f6224f8-8334-46b1-8b63-ba03c2a50445"
  }
}