{
  "id": "c266679c-6e9a-4db4-bbe4-e36a1a7c1e2e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება №22852/2/2024\n13 ივნისი 2024\nდოკუმენტის #:\n22852/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n12 ივნისი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nნაწილობრივ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nმიწაზე ქონების გადასახადის გადამხდელი და დაბეგვრის ობიექტი, მიწაზე ქონების გადასახადის განაკვეთი, საგადასახადო დეკლარაციაში/გაანგარიშებაში გადასახადის შემცირება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№ 22852/2/2024\n12 ივნისი 2024\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: „----------“ (ს/ნ ----------)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 24.05.2024 წელს განიხილა და მიიღო გადაწყვეტილება ------------11.04.2024 წელს რეგისტრირებულ საჩივარზე (რეგისტრაციის №22852/2/2024). \n\n\nდავის საგანი:\nსასოფლო-სამეურნეო დანიშნულების მიწის კატეგორიის განსაზღვრის მართლზომიერება.\n\n\nგასაჩივრებული გადაწყვეტილება:\n1. აუდიტის დეპარტამენტის 8.02.2024 წლის №048-2 საგადასახადო მოთხოვნა;\n2. შემოსავლების სამსახურის 13.03.2024 წლის №5425 ბრძანება.\n\n\nდარიცხული თანხა: 18 250.86 ლარი.\nმათ შორის:\nქონების (მიწა) გადასახადი - 10 800\nჯარიმა - 5 400\nსაურავი - 2 050. 86\n\n\nფაქტების აღწერა\n2024 წლის 25 იანვრის №1105 ბრძანებით დაინიშნა მომჩივნის საქმიანობის კამერალური თემატური საგადასახადო შემოწმება მიწაზე ქონების გადასახადის დაბეგვრის სისწორესთან დაკავშირებით. შესამოწმებელ პერიოდად განისაზღვრა 1.01.2021 წლიდან 1.01.2024 წლამდე საანგარიშო პერიოდი. შემოწმების შედეგები აისახა 31.01.2024 წლის საგადასახადო შემოწმების აქტში, საიდანაც ირკვევა, რომ:\nშესწავლილი იქნა საჯარო რეესტრს ეროვნული სააგენტოს საინფორმაციო პორტალი და დადგინა, რომ მომჩივანს იჯარით აღებული აქვს სახელმწიფო საკუთრებაში არსებული სასოფლო-სამეურნეო (სახნავი) დანიშნულების 400 000 კვ.მ მიწის ნაკვეთი, რომელიც მდებარეობს ქალაქ -------------, ----------- (ს/ნ --------------).\nშემოსავლების სამსახურის გადასახადების ადმინისტრირების ერთიანი ელექტრონული ბაზის შესწავლის შედეგად დადგინდა, რომ მომჩივანს 2021, 2022 და 2023 წლების ქონების (მიწის) გადასახადი დეკლარირებული/გადახდილი არ აქვს, შესაბამისად, განხორციელდა ქონების გადასახადის გაანგარიშება, საგადასახადო კოდექსის 204-ე მუხლის მიხედვით, დაერიცხა გადასახადი და შეეფარდა საგადასახადო კოდექსის 275-ე მუხლით გათვალისწინებული ჯარიმა.\nსაგადასახადო შემოწმების აქტის საფუძველზე გამოიცა აუდიტის დეპარტამენტის 8.02.2024 წლის №2372 ბრძანება და №048-2 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 13.03.2024 წლის №5425 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე, 203-ე, 204-ე, 205-ე, 43-ე მუხლებზე და ფაქტობრივ გარემოებებზე დაყრდნობით, მიიჩნია, რომ შემოწმების მიერ ქონების გადასახადში საგადასახადო ვალდებულებები განსაზღვრულია საგადასახადო კანონმდებლობის მოთხოვნათა დაცვით, ხოლო წარმოდგენილი საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია\n1996 წლის 29 სექტემბრის №13 დადგენილების საფუძველზე იჯარით გადაეცა სახელმწიფო საკუთრებაში არსებული სასოფლო-სამეურნეო დანიშნულების მიწა, საერთო ფართობით 160,50 ჰექტარი. აქედან სადავო მიწა (-----------) 40.0 ჰა. (სათიბი).\nკონტური ბედენი საჯარო რეესტრში დაცული მონაცემებით, რომელიც იჯარით აქვს აღებული სახელმწიფოს მხრიდან წარმოადგენს სასოფლო-სამეურნეო სათიბ კატეგორიის მიწას. (წარმოადგინა დოკუმენტაცია და იჯარის ობიექტის ოქმი, სადაც ჩანს მიწის კატეგორია).\nასევე, მიუთითებს ----------- მუნიციპალიტეტის საკრებულოს 2015 წლის 27 თებერვლის 111 დადგენილების მე-4 მუხლზე, სადაც განსაზღვრულია მიწასთან დაკავშირებით განაკვეთები და ამბობს, რომ ------------ იჯარით აღებულ 40 ჰა. სათიბ მიწაზე გადასახადის განაკვეთი სხვაა, ხოლო სახნავის სხვა.\nსაჯარო რეესტრის ეროვნულ სააგენტოში არსებული საარქივო მასალების, კერძოდ ----------- რაიონის საკვებმოპოვების სამეურნეობათშორისო გაერთიანების 1984 წლის მიწათსარგებლობის გეგმის მიხედვით აღნიშნული ნაკვეთი წარმოადგენს სათიბი კატეგორიის სასოფლო-სამეურნეო დანიშნულების მიწის ფართობს.\nამასთან, საჯარო რეესტრის საინფორმაციო პორტალში არსად არ არის მითითებული, რომ სადავო მიწის დანიშნულება სახნავი კატეგორიაა. ასახულია მხოლოდ, ზოგადი კატეგორია სასოფლო-სამეურნეო. შესაბამისად, გაურკვეველია შემოსავლების სამსახურმა რა კრიტერიუმებით ისარგებლა შემოწმებისას. \nარ გაურბის პასუხისმგებლობას, აღიარებს სამართალდარღვევას და მზადაა გადაიხადოს გადასახადი კეთილსინდისიერად, მხოლოდ მისი დარიცხვის კანონით დადგენილი წესითა და მოცულობით, რაცაა განსაზღვრული სათიბი კატეგორიის მიწებზე და არა იმ ოდენობით, რომლის დარიცხვაც მოხდა. აღნიშნავს, რომ შემოსავლების სამსახურს წარუდგინა სახელწიფოს მხრიდან იჯარით აღებული მიწის ნაკვეთის შესახებ ინფორმაცია, რომლის უტყუარობის გადამოწმებაც შეეძლო საჯარო რეესტრში.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დაკმაყოფილდეს ნაწილობრივ შემდეგ გარემოებათა გამო:\nსაგადასახადო კოდექსის 203-ე მუხლის „ბ“ ქვეპუნქტის თანახმად, მიწაზე ქონების გადასახადის გადამხდელია პირი საგადასახადო წლის 1 აპრილის მდგომარეობით სახელმწიფო საკუთრებაში არსებულ მიწაზე, რომლითაც სარგებლობს ან რომელსაც ფლობს იგი. \nსაგადასახადო კოდექსის 204-ე მუხლის პირველი ნაწილის თანახმად, სასოფლო- სამეურნეო დანიშნულებისა და ტყის მიწებზე ქონების გადასახადის წლიური საბაზისო განაკვეთები დიფერენცირებულია ადმინისტრაციულ-ტერიტორიული ერთეულებისა და მიწის კატეგორიების მიხედვით და დგინდება 1 ჰექტარზე გაანგარიშებით, ლარში.\nსაგადასახადო კოდექსის 43-ე მუხლის მე-4 ნაწილის თანახმად, საქართველოს საგადასახადო კანონმდებლობით დადგენილ ვალდებულებათა შეუსრულებლობის ან არაჯეროვნად შესრულების შემთხვევაში გადასახადის გადამხდელს ეკისრება ამ კოდექსით ან/და საქართველოს სხვა საკანონმდებლო აქტებით გათვალისწინებული პასუხისმგებლობა.\nშემოსავლების სამსახურის აუდიტის დეპარტამენტის 23.04.2024 წლის №----------- წერილიდან ირკვევა, რომ შესწავლილი იქნა საჯარო რეესტრის ეროვნული სააგენტოს საინფორმაციო პორტალი, საიდანაც დადგინა, რომ მომჩივანს იჯარის წესით აღებული აქვს სახელმწიფო საკუთრებაში არსებული სასოფლო-სამეურნეო (სახნავი) დანიშნულების 400 000 მ 2 მიწის ნაკვეთი, ქალაქი ------------, ------------ (ს/კ -----------).\nაუდიტის დეპარტამენტის მიერ განხორციელდა შემოსავლების სამსახურის გადასახადების ადმინისტრირების საინფორმაციო სისტემის მონაცემების შესწავლა და დადგინა, რომ მომჩივანს 2021, 2022 და 2023 წლების ქონების (მიწის) გადასახადი დეკლარირებული/გადახდილი არ აქვს. შესაბამისად, განხორციელდა მიწის გადასახადის გაანგარიშება საგადასახადო კოდექსის 203-ე და 204-ე მუხლების შესაბამისად. შედეგად, მომჩივანს დაერიცხა ქონების (მიწის) გადასახადი და შეეფარდა ჯარიმა საგადასახადო კოდექსის 275-ე მუხლის საფუძველზე. \nამასთან, მომჩივანს შემოწმების პროცესში მიწაზე იჯარის ხელშეკრულება არ წარუდგენია, შესაბამისად, ვინაიდან საჯარო რეესტრის ეროვნული სააგენტოს მონაცემებში იშიფრებოდა მხოლოდ სასოფლო-სამეურნეო დანიშნულების მიწა, შემოწმებამ გამოიყენა უმაღლესი (სახნავი) დანიშნულების მიწის კატეგორიის კოეფიციენტი.\nმომჩივანი მიუთითებს, რომ 1996 წლის 29 სექტემბრის №13 დადგენილების საფუძველზე იჯარით, 49 წლის ვადით, გადაეცა სახელმწიფო საკუთრებაში არსებული სასოფლო-სამეურნეო დანიშნულების 160,50 ჰექტარი მიწის ნაკვეთი, აქედან სადავო მიწა (კონტური ბედენი) 40.0 ჰა. (რაზეც წარმოადგინა იჯარის ხელშეკრულება) განეკუთვნება სასოფლო-სამეურნეო (სათიბი) კატეგორიის მიწას.\nსაბჭოს სხდომაზე აუდიტის დეპარტამენტის წარმომადგენლმა განმარტა, რომ ვინაიდან შემოწმების პროცესში მიწაზე იჯარის ხელშეკრულება არ იყო წარდგენილი და საჯარო რეესტრის ეროვნული სააგენტოს მონაცემებში იშიფრებოდა მხოლოდ სასოფლო-სამეურნეო დანიშნულების მიწა, გამოიყენა უმაღლესი (სახნავი) კატეგორიის მიწის კოეფიციენტი.\nამდენად, მხარეთა არგუმენტების, სადავო საქმეზე არსებული მასალების შესწავლის/შეფასების, ფაქტობრივი და სამართლებრივი გარემოებების გათვალისწინებით, საბჭოს მიაჩნია, რომ უნდა დაევალოს აუდიტის დეპარტამენტს შეისწავლოს მომჩივნის მიერ წარმოდგენილი იჯარის ხელშეკრულება და შესწავლის შედეგებიდან გამომდინარე, სათანადო საფუძვლების არსებობის შემთხვევაში, განახორციელოს სადავო მიწის ნაკვეთზე დარიცხული საგადასახადო ვალდებულებების კორექტირება (შემცირება).\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „ბ“ ქვეპუნქტით და გადაწყვიტა: \n\n\n1. საჩივარი დაკმაყოფილდეს ნაწილობრივ;\n2. ნაწილობრივ გაუქმდეს შემოსავლების სამსახურის 13.03.2024 წლის №5425 ბრძანება;\n3.დაევალოს აუდიტის დეპარტამენტს, ამ გადაწყვეტილების შესაბამისად შეისწავლოს სადავო საკითხი და შესწავლის შედეგებიდან გამომდინარე, სათანადო საფუძვლების არსებობის შემთხვევაში, განახორციელოს სადავო მიწის ნაკვეთზე დარიცხული საგადასახადო ვალდებულებების კორექტირება (შემცირება) და შედეგების ასახვა გადასახადის გადამხდელის პირადი აღრიცხვის ბარათზე;\n4. დანარჩენ ნაწილში საჩივარი არ დაკმაყოფილდეს;\n5. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაგადასახადო დეკლარაციაში/გაანგარიშებაში გადასახადის შემცირება\nდაბეგვრის ობიექტი და ღირებულება\nმიწაზე ფიზიკური პირის ქონების გადასახადი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n27\n\nდოკუმენტის დათვალიერება\n\ninfohub@rs.ge",
    "title": "Document c266679c-6e9a-4db4-bbe4-e36a1a7c1e2e"
  }
}