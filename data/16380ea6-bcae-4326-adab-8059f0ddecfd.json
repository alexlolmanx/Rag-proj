{
  "id": "16380ea6-bcae-4326-adab-8059f0ddecfd",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 26579\n24 დეკემბერი 2024\nდოკუმენტის #:\n26579\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n18 დეკემბერი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nსაგადასახადო დავალიანების გადახდევინების უზრუნველყოფა საგადასახადო ორგანოს მიერ\nჩამოტვირთვა\nგაზიარება\nN 26579\n18 დეკემბერი 2024 \n\n\nბ რ ძ ა ნ ე ბ ა\n\n\n\n\nი/მ ------- (ს/ნ -------)\n(მის.: -------, -------) \n2024 წლის 3 დეკემბრის საჩივრების \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2024 წლის 13 დეკემბრის სხდომაზე (ოქმი №131) განიხილა ი/მ ------- (ს/ნ -------) №199592/21 (შემოსულის N:CA00412415777139) და №199602/01 (შემოსულის N:CA00412415775945) საჩივრები, რომლითაც გადამხდელი არ ეთანხმება შემოსავლების სამსახურის ვალის მართვის დეპარტამენტის 2024 წლის 25 ნოემბრის ID:------- და ID:------- გადაწყვეტილებებს.\n\n\nგადასახადის გადამხდელის არგუმენტაცია: \nგადამხდელი საჩივრებში განმარტავს, რომ შემოსავლების სამსახურის სადავო გადაწყვეტილებებით უარი ეთქვა აღიარებული საგადასახადო დავალიანების გადახდევინების გადავადებაზე იმ პირობებში, როდესაც მას აქვს ჯანმრთელობის მძიმე პრობლემები, ამავდროულად არის მრავალშვილიანი მამა, გააჩნია კერძო პირებისა და ბანკების ვალები. ითხოვს სადავო გადაწყვეტილებების გაუქმებასა და აღიარებული საგადასახადო დავალიანების გადახდევინების გადავადებას.\n\n\nფაქტობრივი გარემოებები: \nსაქმეზე არსებული მასალებითა და ვალის მართვის დეპარტამენტის მიერ მოწოდებული ინფორმაციით დგინდება, რომ ი/მ ------- (ს/ნ -------) 2024 წლის 19 ნოემბერის მდგომარეობით ერიცხებოდა დავალიანება: გადასახადი 108 770.99 ლარი, ჯარიმა 56 635 ლარი, საურავი 74 685.43 ლარი, აუღიარებელი საგადასახადო დავალიანება 71 330.44 ლარი.\n2024 წლის 20 და 21 ნოემბერს ------- (ს/ნ -------) ID:------- და ID:------- განცხადებებით მიმართა შემოსავლების სამსახურს და საქართველოს საგადასახადო კოდექსის 238-ე მუხლის მე-8 ნაწილის საფუძველზე ითხოვა აღიარებული საგადასახადო დავალიანების გადახდევინების გადავადება.\nშემოსავლების სამსახურის ვალის მართვის დეპარტამენტის 2024 წლის 25 ნოემბრის ID:------- და ID:------- გადაწყვეტილებებით გადასახადის გადამხდელს უარი ეთქვა აღიარებული საგადასახადო დავალიანების გადახდევინების გადავადებაზე. სადავო გადაწყვეტილებებში ვალის მართვის დეპარტამენტმა აღნიშნა, რომ განცხადებაში შემოთავაზებული პირობების გათვალისწინებით საგადასახადო დავალიანების გადახდევინების გადავადება საგადასახადო ორგანომ მიზანშეწონილად არ მიიჩნია. \nშემოსავლების სამსახურის გადასახადების ადმინისტრირების საინფორმაციო სისტემის მონაცემების თანახმად, 2024 წლის 13 დეკემბრის მდგომარეობით ი/მ ------- (ს/ნ -------) ერიცხება საგადასახადო დავალიანება: გადასახადი 108 770.99 ლარი, ჯარიმა 56 635 ლარი, საურავი 75 012.22 ლარი, ხოლო დამატებით დარიცხული თანხმები, რომელიც არ არის აღიარებული შედგენს 71 330.44 ლარს. \n\n\nშემოსავლების სამსახურმა განიხილა აღნიშნული საჩივრები და მიიჩნია, რომ გადასახადის გადამხდელს უარი უნდა ეთქვას საჩივრის დაკმაყოფილებაზე შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 238-ე მუხლის მე-8 ნაწილის თანახმად, საგადასახადო ორგანოს უფროსის გადაწყვეტილებით, აღიარებული საგადასახადო დავალიანების გადახდევინება შეიძლება გადავადდეს არაუმეტეს 3 წლით, თუ გადასახადის გადამხდელის აღიარებული საგადასახადო დავალიანების გადახდევინების უზრუნველსაყოფად გაფორმებულია თავდებობის ხელშეკრულება, წარდგენილია საბანკო გარანტია ან დაზღვევის პოლისი ან/და საგადასახადო გირავნობით/იპოთეკით დატვირთულია პირის ქონება, რომლის ღირებულება უზრუნველყოფს აღიარებული საგადასახადო დავალიანების გადახდევინებას. აღიარებული საგადასახადო დავალიანების გადახდევინების გადავადებით საურავის დარიცხვა არ ჩერდება.\n„საგადასახადო კონტროლის განმახორციელებელი პირის შერჩევისა და საგადასახადო კონტროლის განხორციელების, მიმდინარე კონტროლის პროცედურების ჩატარების, სასაქონლომატერიალურ ფასეულობათა ჩამოწერის, საგადასახადო დავალიანების გადახდევინების უზრუნველყოფის ღონისძიებების განხორციელების, სამართალდაღვევათა საქმისწარმოების წესის დამტკიცების თაობაზე საქართველოს ფინანსთა მინისტრის 2010 წლის 31 დეკემბრის №994 ბრძანების 61- ე მუხლის თანახმად:\n1. საგადასახადო ორგანოს უფროსის გადაწყვეტილებით, აღიარებული საგადასახადო დავალიანების გადახდევინება შეიძლება გადავადდეს არაუმეტეს 3 წლით, თუ გადასახადის გადამხდელის აღიარებული საგადასახადო დავალიანების გადახდევინების უზრუნველსაყოფად გაფორმებულია თავდებობის ხელშეკრულება, წარდგენილია საბანკო გარანტია ან დაზღვევის პოლისი, ან/და თუ საგადასახადო გირავნობით/იპოთეკით დატვირთულია პირის ქონება, რომლის ღირებულება უზრუნველყოფს აღიარებული საგადასახადო დავალიანების გადახდევინებას;\n11 . საგადასახადო ორგანოს უფროსის გადაწყვეტილებით, ამ მუხლის პირველი პუნქტით გათვალისწინებული უზრუნველყოფის საშუალებების წარდგენის გარეშე, აღიარებული საგადასახადო დავალიანების გადახდევინება შეიძლება გადავადდეს არაუმეტეს 1 წლით, თუ აღიარებული საგადასახადო დავალიანების თანხა არ აღემატება 50 000 ლარს;\n12 . ამ მუხლის პირველ და 11 პუნქტში აღნიშნული გადაწყვეტილების მიღების მიზანშეწონილობას განსაზღვრავს საგადასახადო ორგანოს უფროსი. შემოსავლების სამსახური მიუთითებს იმ გარემოებაზე, რომ აღიარებული საგადასახადო დავალიანების გადახდევინების გადავადებაზე საგადასახადო ორგანოს მიერ საქართველოს საგადასახადო კოდექსის 238-ე მუხლის საფუძველზე თანხმობის გაცემა წარმოადგენს შემოსავლების სამსახურის დისკრეციულ უფლებას, რომლის გამოყენებაც განსახილველ შემთხვევაში გადამხდელის მიერ შემოთავაზებული პირობების გათვალისწინებით მიზანშეწონილად არ იქნა მიჩნეული\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ ვალის მართვის დეპარტამენტის მიერ სადავო გადაწყვეტილებები გამოცემულია საგადასახადო კანონმდებლობის შესაბამისად და არ არსებობს გადასახადის გადამხდელის მოთხოვნის დაკმაყოფილების სამართლებრივი საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე;\n\n\nვ ბ რ ძ ა ნ ე ბ : \n\n\n1. ი/მ ------- (ს/ნ -------) საჩივრები არ დაკმაყოფილდეს;\n2. ბრძანების გასაჩივრება შესაძლებელია საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nსაგადასახადო გირავნობა/იპოთეკა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n34\n\nდოკუმენტის დათვალიერება\n\ninfohub@rs.ge",
    "title": "Document 16380ea6-bcae-4326-adab-8059f0ddecfd"
  }
}