{
  "id": "1057dcdd-0101-4f2b-b940-b557cc369dc9",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19795/2/2023\n08 აგვისტო 2023\nდოკუმენტის #:\n19795/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n31 ივლისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება, გადაწყვეტილების ძალაში შესვლა და შესრულება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19795/2/2023\n31 ივლისი 2023\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: ი/მ ------- (ს/ნ -------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 22.06.2023 წელს განიხილა და მიიღო გადაწყვეტილება ი/მ ------- 29.05.2023 წელს რეგისტრირებულ საჩივარზე (რეგისტრაციის №19795/2/2023). \n\n\nდავის საგანი:\nშემოსავლების სამსახურის 28.03.2017 წლის №7961 ბრძანების აღსრულების შედეგები.\n\n\nგასაჩივრებული გადაწყვეტილება: \n1. აუდიტის დეპარტამენტის 2023 წლის 28 თებერვლის №056-9 საგადასახადო მოთხოვნა;\n2. შემოსავლების სამსახურის 2023 წლის 19 მაისის №11241 ბრძანება. \n\n\nდარიცხული თანხა: 109 827,54 ლარი.\nმათ შორის:\nგადასახადი - 33 894,2 \nდღგ - 25 280\nმიწა - არასასოფლო 24\nსაშემოსავლო გადასახადი - 8 590,2\nჯარიმა - 22 131 \nსაურავი - 53 802,34\n\n\nპროცედურული გარემოებები \nმეწარმის საქმიანობაა სურსათით, სასმელებით და ფქვილით საცალო ვაჭრობა.\nშემოსავლების სამსახურის აუდიტის დეპარტამენტის 2015 წლის 11 ნოემბრის №42446 ბრძანების საფუძველზე მომჩივანს ჩაუტარდა გასვლითი საგადასახადო შემოწმება. შემოწმების შედეგები აისახა 2015 წლის 9 დეკემბრის საგადასახადო შემოწმების აქტში, საიდანაც ირკვევა, რომ სადავო საკითხთან დარიცხვა განპირობებულია შემდეგი გარემოებებით:\nშემოწმების მიმდინარეობისას, მომწოდებლებისაგან საგადასახადო კოდექსის 70-ე მუხლის თანახმად გამოთხოვილ იქნა დოკუმენტაცია/ინფორმაცია, მომჩივანზე მიწოდებული საქონლის შესახებ. მოწოდებული დოკუმენტაციის შესწავლის შედეგად დადგინდა, რომ 2010 წელს გადამხდელს დეკლარირებულ შეძენილ სმფ-ში ასახული არ ჰქონდა 98 723 ლარის ღირებულების შეძენილი საქონელი. შედეგად შემოწმების მიერ გაიზარდა 2010 წლის შეძენილი სმფ-ის ღირებულება, ხოლო ამ მარაგების სარეალიზაციო ღირებულებით კი 2010 წლის ერთობლივი შემოსავალი და დღგ-ით დასაბეგრი ბრუნვები, განისაზღვრა დამატებითი საგადასახადო ვალდებულებები.\nშემოწმების აქტის საფუძველზე აუდიტის დეპარტამენტმა 2015 წლის 11 დეკემბერს გამოსცა N47601 ბრძანება გადასახადების/გადასახდელების და საგადასახადო სანქციების თანხების დარიცხვის/შემცირების შესახებ და N056-36 „საგადასახადო მოთხოვნა“.\nაღნიშნული დარიცხვა გასაჩივრდა შემოსავლების სამსახურში. შემოსავლების სამსახურის 12.02.2016 წლის №3489 ბრძანებით საჩივარი დაკმაყოფილდა ნაწილობრივ:\n- დაევალა აუდიტის დეპარტამენტს საგადასახადო კოდექსის 70-ე მუხლის თანახმად მომწოდებლებისაგან (ი.მ ------- მიწოდებული საქონლის ღირებულებების შესახებ) გამოთხოვილი ინფორმაციის დაზუსტების მიზნით გამოითხოვოს გადამხდელის მიერ საეჭვოდ მიჩნეული ოპერაციების განხორციელებაზე შედგენილი პირველადი საგადასახადო დოკუმენტები და წარმოდგენილი ინფორმაციის შესწავლის შედეგების გათვალისწინებით განსაზღვროს შესამოწმებლ პერიოდში შეძენილი მარაგების ოდენობა;\n- ფასნამატის განსაზღვრის მიზნით გადასახადის გადამხდელს მიეცა წინადადება ამ ბრძანების ჩაბარებიდან 10 სამუშაო დღის ვადაში აუდიტის დეპარტამენტს წარუდგინოს ფასნამატის კოეფიციენტის გაანგარიშების ცხრილი და სხვა სათანადო მტკიცებულებები. აღნიშნული მტკიცებულებების წარუდგენლობის შემთხვევაში აუდიტის დეპარტამენტმა იხელმძღვანელოს ამავე დეპარტამენტში არსებული ინფორმაციით, კერძოდ, ანალოგიური ბიზნესის მწარმოებელ, სხვა გადასახადის გადამხდელებთან მიმართებაში დადგენილი ფასნამატის მაჩვენებლის გათვალისწინებით განახორციელოს დარიცხული თანხების კორექტირება (შემცირება);\n- დანარჩენ ნაწილში საჩივარი არ დაკმაყოფილდა.\nშემოსავლების სამსახურის 12.02.2016 წლის №3489 ბრძანების აღსრულების შედეგად აუდიტის დეპარტამენტის 2016 წლის 22 მარტის დასკვნის საფუძველზე დარიცხული თანხები დაექვემდებარა შემცირებას სულ 17 223 ლარის ოდენობით. მათ შორის გადასახადი 11821 ლარი, ჯარიმა 5942 ლარი. დასკვნაში აღნიშნულია, რომ საკითხის დამატებითი შესწავლის მიზნით არსებული დოკუმენტაცია (ზედნადებები) გადაგზავნილია საქართველოს ფინანსთა სამინისტროს საგამოძიებო სამსახურში დამატებით შესასწავლად, შესაძლო კანონდარღვევის გამოვლენის მიზნით.\nშესაბამისად, გადაანგარიშების ეტაპზე დეკლარაციაში აუსახავი მარაგების რეალიზაციის ნაწილში გადაანგარიშება არ განხორციელდა. იმ შემთხვევაში თუ საგამოძიებო ორგანოს მიერ გამოვლინდება და დადგინდება კანონდარღვევები, შემოწმების მიერ განხორციელდება შესაბამისი დარიცხული საგადასახადო ვალდებულებების კორექტირება. \nაღნიშნული დასკვნის საფუძველზე გამოიცა აუდიტის დეპარტამენტის 2016 წლის 31 მარტის N056- 17 კორექტირებული „საგადასახადო მოთხოვნა“, რაც გაასაჩივრდა შემოსავლების სამსახურში.\nშემოსავლების სამსახურის 2016 წლის 4 მაისის №12353 ბრძანებით საჩივარი დაკმაყოფილდა ნაწილობრივ, დაევალა აუდიტის დეპარტამენტს დამატებით შეისწავლოს საგადასახადო კოდექსის 70-ე მუხლის თანახმად მომწოდებლებისაგან გამოთხოვილი ინფორმაცია (საეჭვოდ მიჩნეული ოპერაციების განხორციელებაზე შედგენილი პირველადი საგადასახადო დოკუმენტები) და შესწავლის შედეგების გათვალისწინებით ის პირველადი საგადასახადო დოკუმენტები, რომელიც არ შეიცავს საგადასახადო კოდექსის 72-ე მუხლით გათვალისწინებულ რეკვიზიტებს ამორიცხულ იქნეს გადამხდელის, როგორც შეძენილი მარაგებიდან ასევე რეალიზაციებიდან. აღნიშნულის გათვალისწინებით დაევალა აუდიტის დეპარტამენტს განახორციელოს შემოწმებით დარიცხული თანხების კორექტირება (შემცირება). დანარჩენ ნაწილში საჩივარი არ დაკმაყოფილდა. \nმომჩივანმა 2016 წლის 4 მაისის №12353 ბრძანება გაასაჩივრა საქართველოს ფინანსთა სამინისტროსთან არსებულ დავების განხილვის საბჭოში.\nსაბჭოს 2.03.2017 წლის 12608/2/16 გადაწყვეტილებით საჩივარი დაკმაყოფილდა ნაწილობრივ, კერძოდ, საჩივარი საგადასახადო კოდექსის 70-ე მუხლის შესაბამისად მომწოდებლებისგან გამოთხოვილი დოკუმენტების საფუძველზე დაუდეკლარირებელი მარაგების აღმოჩენის ნაწილში განსახილველად დაუბრუნდა შემოსავლების სამსახურს.\nშემოსავლების სამსახურმა განიხილა 2017 წლის 2 მარტის N12608/2/16 გადაწყვეტილების საფუძველზე განსახილველად დაბრუნებული საჩივარი, რომლითაც მომჩივანი ითხოვს აუდიტის დეპარტამენტის მიერ 2016 წლის 31 მარტს გამოცემული N056-17 კორექტირებული „საგადასახადო მოთხოვნის“ ბათილად ცნობას და ამავე სამსახურის 28.03.2017 წლის №7961 ბრძანებით საჩივარი ნაწილობრივ დაკმაყოფილდა. კერძოდ,\nდაევალა აუდიტის დეპარტამენტს დამატებით შეისწავლოს საგადასახადო კოდექსის 70-ე მუხლის თანახმად მომწოდებლებისაგან გამოთხოვილი ინფორმაცია და საეჭვოდ მიჩნეული ოპერაციების განხორციელებაზე შედგენილი პირველადი საგადასახადო დოკუმენტები. შესწავლის მიზნით აღნიშნული ინფორმაცია და არსებული დოკუმენტაცია გადაგზავნილ იქნას საქართველოს ფინანსთა სამინისტროს საგამოძიებო სამსახურში, საიდანაც მიღებული ინფორმაციის გათვალისწინებით აუდიტის დეპარტამენტმა სათანადო საფუძვლის არსებობის შემთხვევაში განახორციელოს შემოწმებით დარიცხული თანხების კორექტირება (შემცირება). დანარჩენ ნაწილში საჩივარი არ დაკმაყოფილდა.\nშემოსავლების სამსახურის 2017 წლის 28 მარტის №7961 ბრძანების აღსრულების შედეგად, აუდიტის დეპარტამენტის 2023 წლის 23 თებერვლის დასკვნის საფუძველზე, დარიცხული თანხები შემცირებას არ დაექვემდებარა. აღნიშნულზე, გადასახადის გადამხდელს წარედგინა 2023 წლის 28 თებერვლის №056-9 კორექტირებული საგადასახადო მოთხოვნა.\nკორექტირებული საგადასახადო მოთხოვნა გასაჩივრდა შემოსავლების სამსახურში. შემოსავლების სამსახურის 2023 წლის 19 მაისის №11241 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საქართველოს საგადასახადო კოდექსის 302-ე მუხლის მე-6 ნაწილზე, 304-ე მუხლის 21 ნაწილზე და საქმეზე არსებული მტკიცებულებების, აუდიტის დეპარტამენტის დასკვნის და შესაბამისად, განხორციელებული გადაანგარიშების შედეგებზე დაყრდნობით, მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nმომჩივნის არგუმენტაცია \nაუდიტის დეპარტამენტმა კვლავ არ განახორციელა დარიცხული თანხების შემცირება, მათ შორის გამოწერილი იმ სასაქონლო ზედნადებების მიხედვით, სადაც საერთო არ არის მყიდველი მხარის ხელმოწერა. აღსანიშნავია, რომ სადავო ზედნადებებზე არ ყოფილა ჩატარებული კალიგრაფიული ექსპერტიზა. შესაბამისად მომჩივანი დღესაც მზად არის სადავო ზედნადების დედნებზე ჩაატაროს კალიგრაფიული ექპერტიზა.\nმომჩივანი ითხოვს დაევალოს აუდიტის დეპარტამენტს მიაწოდოს ზედნადებების დედნები, რათა შეძლოს ექსპერტიზაზე აღნიშნული დედნების წარმოდგენა და კალიგრაფიული ექსპერტიზის ჩატარება. ხოლო რაც შეეხება ხელმოუწერელ ზედნადებებს ისინი ცალსახად ექვემდებარება გაუქმებას. კიდევ ერთხელ ცალსახად აღვნიშნავს, რომ შპს „-------“ მიერ გამოწერილი 4; შპს „-------“ მიერ გამოწერილი 5 ზედნადები და შპს „-------“ მიერ (ორი ზედნადების გარდა) გამოწერილი ყველა ზედნადებში მითითებული საქონელი მომჩივანს არ მიუღია და შესაბამისად აღნიშნული საქონელი არ გაუყიდია და შესაბამისად აღნიშნული ზედნადებები იქნა გამოწერილი გამყიდველი მხარის მიერ ცალმხრივად მომჩივნის თანხმობის გარეშე.\nდავების განხილვის საბჭო მხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ.\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი:\nშემოსავლების სამსახურის ბრძანების აღსრულების მიზნით 2017 წლის 13 აპრილის წერილით საქართველოს ფინანსთა სამინისტროს საგამოძიებო სამსახურს გადაეგზავნა აუდიტის დეპარტამენტის ხელთ არსებული გადასახადის გადამხდელის მიერ საეჭვოდ მიჩნეული ოპერაციების განხორციელებაზე შედგენილი პირველადი საგადასახადო დოკუმენტები (სასაქონლო ზედნადებები, 30 ფურცლად) სასაქონლო ზედნადებებზე მყიდველის ხელმოწერის შესაძლო გაყალბების ფაქტების დადგენის მიზნით. საგამოძიებო სამსახურიდან მიღებული პასუხიდან (2023 წლის 14 თებერვლის წერილი) ირკვევა, რომ გადასახადის გადამხდელის მიერ საეჭვოდ მიჩნეული ოპერაციების განხორციელებაზე შედგენილ პირველად საგადასახადო დოკუმენტებზე (სასაქონლო ზედნადებებზე) მყიდველის ხელმოწერის გაყალბების ფაქტი ვერ დადასტურდა. შედეგად, არ არსებობს შემოწმების მიერ, ადრე განხორციელებული გადაანგარიშებების გათვალისწინებით (09.12.2015-ის შუალედური აქტი, 22.03.2018-ის და 03.06.2018-ის დასკვნები) საბოლოოდ დადგენილი 2010 წლის შეძენილი სმფ-ების ღირებულების, ამ მარაგების სარეალიზაციო ღირებულებით გაზრდილი 2010 წლის ერთობლივი შემოსავლისა და დღგ-ით დასაბეგრი ბრუნვის და ამ მიზეზით განსაზღვრული საგადასახადო ვალდებულებების კორექტირების (შემცირების) საფუძველი.\nმხარეთა არგუმენტების გაცნობის, საქმეზე არსებული მასალების შეფასების და ფაქტობრივი გარემოებების გათვალისწინებით, საბჭოს მიაჩნია, რომ აუდიტის დეპარტამენტის 2023 წლის 23 თებერვლის დასკვნა გამოცემულია შემოსავლების სამსახურის 28.03.2017 წლის №7961 ბრძანების აღსრულების მიზნით, ამავე ბრძანებით მიღებული გადაწყვეტილების შესაბამისად და არ არსებობს საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსხვადასხვა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n19\n\nდოკუმენტის დათვალიერება\n\ninfohub@rs.ge",
    "title": "Document 1057dcdd-0101-4f2b-b940-b557cc369dc9"
  }
}