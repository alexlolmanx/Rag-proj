{
  "id": "d78f16d0-ba02-40e3-94a5-12efdfada9ac",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №26230/2/2025\n13 იანვარი 2026\nდოკუმენტის #:\n26230/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n05 იანვარი 2026\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№26230/2/2025\n05 იანვარი 2026 \n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „-------“ (ს/ნ -------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 26.12.2025 წელს განიხილა და მიიღო გადაწყვეტილება შპს „-------\"-ს 28.11.2025 წელს რეგისტრირებულ საჩივარზე (რეგისტრაციის №26230/2/2025). \n\n\nდავის საგანი: \nშემოსავლების სამსახურის 2025 წლის 2 აპრილის №6281 ბრძანების აღსრულების შედეგები. \n\n\nგასაჩივრებული გადაწყვეტილება: \n1. აუდიტის დეპარტამენტის 15.08.2025 წლის №056-54 საგადასახადო მოთხოვნა;\n2. შემოსავლების სამსახურის 22.10.2025 წლის №23349 ბრძანება.\n\n\nდარიცხული თანხა: 238 371,37 ლარი.\nმათ შორის:\nდღგ - 134 677,00\nჯარიმა - 63 216,00\nსაურავი - 40 478,37\n\n\nფაქტების აღწერა/დარიცხვის საფუძვლები \nსაწარმოს საქმიანობაა საცხოვრებელი და არასაცხოვრებელი შენობების მშენებლობა. კომპანია ქალაქ ------- აშენებს მრავალბინიან საცხოვრებელ სახლებს და ახორციელებს მათ რეალიზაციას. გადასახადის გადამხდელად და დღგ-ის გადამხდელად რეგისტრირებულია 2020 წლის 16 დეკემბერს. კომპანიის დამფუძნებელი და დირექტორია ------- (პ/ნ -------).\nაუდიტის დეპარტამენტის 4.12.2024 წლის კამერალური საგადასახადო შემოწმების აქტით შემოწმებულია მომჩივნის საქმიანობის 1.01.2021 წლიდან 1.08.2024 წლამდე პერიოდი. შემოწმების აქტიდან ირკვევა, რომ სადავო დარიცხვა გამოწვეულია შემდეგი გარემოებებით: \nშემოწმების პროცესში დამუშავდა შემოსავლების სამსახურის ერთიანი ელექტრონული ბაზები, საჯარო რეესტრის ელექტრონული ბაზები და კომპანიის საბანკო ამონაწერები. საცხოვრებელი სახლების რეალიზაციას გადასახადის გადამხდელი ახორციელებდა ძირითადად ნაღდი ანგარიშსწორებით. საქართველოს ფინანსთა სამინისტროს საგამოძიებო სამსახურის საგამოძიებო დეპარატამენტის ------- სამმართველოდან მოწოდებული მასალებით, დგინდება, რომ ბინების რეალიზაციისას გადასახადის გადამხდელი ნასყიდობის ხელშეკრულებებში უთითებდა იმაზე ნაკლებ თანხას ვიდრე რეალურად ხორციელდებოდა მათი რეალიზაცია. შემოწმების პროცესში გაანგარიშდა თანხის ოდენობა, რომელიც რეალურად აქვს მიღებული კომპანიას საცხოვრებელი სახლების რეალიზაციით. იმის გათვალისწინებით, რომ შესამოწმებელ პერიოდში გადასახადის გადამხდელი ადეკლარირებდა ნასყიდობის ხელშეკრულებებში მითითებულ თანხას, შემოწმებით დადგენილი მიღებული თანხა აღემატება გადასახადის გადამხდელის მიერ დეკლარირებულ მონაცემებს. შესაბამისად, გაიზარდა საწარმოს დღგ-ით დასაბეგრი ბრუნვა. ყოველივე ზემოაღნიშნულისა და საგადასახადო კოდექსის 159-ე მუხლის გათვალისწინებით, საწარმოს დაერიცხა გადასახადი და დაეკისრა ჯარიმა საგადასახადო კოდექსის 275-ე მუხლის მიხედვით.\nსაგადასახადო შემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 6.12.2024 წლის №056-74 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 2.04.2025 წლის №6281 ბრძანებით საჩივარი ნაწილობრივ დაკმაყოფილდა, სადავო საკითხთან დაკავშირებით:\nა) გადასახადის გადამხდელს მიეცა წინადადება, ამ ბრძანების ჩაბარებიდან 15 კალენდარული დღის ვადაში, აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nბ) ამ ბრძანების სარეზოლუციო ნაწილის მე-2 პუნქტის „ა“ ქვეპუნქტით განსაზღვრულ ვადაში მტკიცებულებების წარდგენის შემთხვევაში, დაევალა აუდიტის დეპარტამენტს, ყოველმხრივ შეისწავლოს/გამოიკვლიოს წარდგენილი მტკიცებულებები (მ.შ. საგამოძიებო სამსახურიდან ინფორმაციის გამოთხოვის გზით) და შესწავლის შედეგების გათვალისწინებით, სათანადო საფუძვლის არსებობის შემთხვევაში, განახორციელოს საგადასახადო ვალდებულებების შესაბამისი კორექტირება (შემცირება). დანარჩენ ნაწილში საჩივარი არ დაკმაყოფილდა.\nშემოსავლების სამსახურის 2.04.2025 წლის №6281 ბრძანების აღსრულების შედეგად, აუდიტის დეპარტამენტის 14.08.2025 წლის დასკვნის საფუძველზე, დარიცხული თანხები არ დაექვემდებარა კორექტირებას (შემცირებას). აღნიშნულზე, გადასახადის გადამხდელს წარედგინა 15.08.2025 წლის №056- 54 კორექტირებული საგადასახადო მოთხოვნა. \nკორექტირებული საგადასახადო მოთხოვნა 15.09.2025 წელს გასაჩივრდა შემოსავლების სამსახურში, რომელმაც 22.10.2025 წლის №23349 ბრძანებით არ დააკმაყოფილა საჩივარი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 304-ე მუხლის 21 ნაწილზე და საგადასახადო შემოწმების შედეგების გადაანგარიშების თაობაზე აუდიტის დეპარტამენტის მიერ გამოცემულ დასკვნაზე, რომლის თანახმად, შემოსავლების სამსახურის ბრძანების სარეზოლუციო ნაწილით განსაზღვრულ დროში გადასახადის გადამხდელის მხრიდან არ ყოფილა წარმოდგენილი რაიმე მტკიცებულება. ამასთან, საქართველოს ფინანსთა სამინისტროს საგამოძიებო სამსახურიდან შემოწმებისთვის მიწოდებულია მხოლოდ რამდენიმე პირის გამოკითხვის ოქმი, რომლებიც ვერ ახდენს გავლენას საგადასახადო შემოწმების შედეგებზე.\nშემოსავლების სამსახური აღნიშნავს, რომ მომჩივანი საჩივარში ვერ უთითებს ფაქტობრივ და სამართლებრივ გარემოებებზე, თუ რა ნაწილში იქნა განსაზღვრული საგადასახადო ვალდებულებები არამართლზომიერად.\nსაქმეზე არსებული მტკიცებულებების, აუდიტის დეპარტამენტის დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nმომჩივნის არგუმენტაცია \nმომჩივანი აღნიშნავს, რომ არის კანონმორჩილი კომპანია, შესაბამისად მოქმედებს საქართვლოში არსებული კანონმდებლობის ფარგლებში და გადასახადებსაც იხდის შესაბამისად. არ ეთანხმება აუდიტის დეპარატამენტის მიერ დაკისრებულ გადასახადებს, რომლის დარიცხვაც მოხდა უსაფუძვლოდ. დამატებით წარმოადგენს დოკუმენტაციას. მომჩივანი ითხოვს მოიხსნას დაკისრებული გადასახადები და გაუქმდეს ბრძანება, რომლითაც არ დაკმაყოფილდა მათი მოთხოვნა.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ.\nშემოსავლების სამსახურის 2.04.2025 წლის №6281 ბრძანებით საჩივარი ნაწილობრივ დაკმაყოფილდა. კერძოდ, სადავო საკითხთან დაკავშირებით:\nა) გადასახადის გადამხდელს მიეცა წინადადება, ამ ბრძანების ჩაბარებიდან 15 კალენდარული დღის ვადაში, აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nბ) ამ ბრძანების სარეზოლუციო ნაწილის მე-2 პუნქტის „ა“ ქვეპუნქტით განსაზღვრულ ვადაში მტკიცებულებების წარდგენის შემთხვევაში, დაევალა აუდიტის დეპარტამენტს, ყოველმხრივ შეისწავლოს/გამოიკვლიოს წარდგენილი მტკიცებულებები (მ.შ. საგამოძიებო სამსახურიდან ინფორმაციის გამოთხოვის გზით) და შესწავლის შედეგების გათვალისწინებით, სათანადო საფუძვლის არსებობის შემთხვევაში, განახორციელოს საგადასახადო ვალდებულებების შესაბამისი კორექტირება (შემცირება). დანარჩენ ნაწილში საჩივარი არ დაკმაყოფილდა.\nშემოსავლების სამსახურის 2.04.2025 წლის №6281 ბრძანების აღსრულების შედეგად, შედგა აუდიტის დეპარტამენტის 14.08.2025 წლის დასკვნა, სადაც, სადავო საკითხთან დაკავშირებით მითითებულია, რომ საქართველოს ფინანსთა სამინისტროს საგამოძიებო სამსახურის საგამოძიებოს დეპარატამენტის ------- სამმართველომ შემოწმებას მიაწოდა ინფორმაცია/დოკუმენტაცია, 6 პირის გამოკითხვასთან დაკავშირებით, რომელთა ანალიზის შედეგად დადგინდა, რომ აღნიშნული ინფორმაცია საგადასახადო შემოწმების შედეგებზე გავლენას არ ახდენს. ამასთან, გადასახადის გადამხდელის მიერ, გადაანგარიშების ფარგლებში დამატებით რაიმე სახის ინფორმაცია/დოკუმენტაცია წარმოდგენილი არ ყოფილა. შემოსავლების სამსახურის ბრძანების შესაბამისად შემოწმებამ დამატებით ინფორმაცია გამოითხოვა საქართველოს ფინანსთა სამინისტროს საგამოძიებო სამსახურის საგამოძიებოს დეპარატამენტის ------- სამმართველოდან, თუმცა საგამოძიებო სამსახურის მიერ მოწოდებული ინფორმაციით დგინდება, რომ მოცემული მომენტისთვის მათ საქმის ახალი მასალები/ინფორმაცია, რამაც შესაძლოა გავლენა მოახდინოს საგადასახადო შემოწმების შედეგებზე, არ გააჩნიათ. ყოველივე ზემოაღნიშნულის გათვალისწინებით დარიცხული თანხები არ დაექვემდებარა კორექტირებას (შემცირებას). აღნიშნულზე, გადასახადის გადამხდელს წარედგინა 15.08.2025 წლის №056-54 კორექტირებული საგადასახადო მოთხოვნა.\nსაბჭო გადაწყვეტილების მიღებისას ყურადღებას ამახვილებს ზემოაღნიშნულ ინფორმაციაზე და იმ გარემოებაზე, რომ მომჩივანმა ვერ შეძლო მოპასუხე ორგანოს საპირწონე, არგუმენტების ან/და დოკუმენტურად დადასტურებული შესაბამისი მტკიცებულებების წარმოდგენა, რაც მისი არგუმენტების გათვალისწინების, შემოწმებით დადგენილი გარემოებების შეცვლის და შემოწმების აქტით დარიცხული თანხების კორექტირების საფუძველი გახდებოდა.\nაღნიშნულიდან გამომდინარე, საბჭო მიიჩნევს, რომ შემოსავლების სამსახურის 2.04.2025 წლის №6281 ბრძანება აღსრულებულია ამავე ბრძანებით მიღებული გადაწყვეტილების შესაბამისად, არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n3\n\nდოკუმენტის დათვალიერება\n\ninfohub@rs.ge",
    "title": "Document d78f16d0-ba02-40e3-94a5-12efdfada9ac"
  }
}