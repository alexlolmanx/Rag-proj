{
  "id": "2d9263e6-283f-486e-b4c0-3821950b4329",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 30134\n04 დეკემბერი 2023\nდოკუმენტის #:\n30134\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n04 დეკემბერი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვა, დავის განმხილველი ორგანოს გადაწყვეტილება\nჩამოტვირთვა\nგაზიარება\nN 30134\n04 .12. 2023\n\n\n\n\nბ რ ძ ა ნ ე ბ ა \n\n\n\n\nშპს „---------ას“ (ს/ნ ----------------) \n(მის.:-----------------------------------) \n2023 წლის 5 ნოემბრის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 15 ნოემბერს გამართულ სხდომაზე (ოქმი №118) განიხილა შპს „---------ას“ (ს/ნ ----------------)  №84663/1/2023 საჩივარი, შემოსავლების სამსახურის აუდიტის დეპარტამენტის 2023 წლის 6 ოქტომბრის №094-70 კორექტირებულ საგადასახადო მოთხოვნასთან დაკავშირებით.\n\n\nგადასახადის გადამხდელის პოზიცია: \nგადასახადის გადამხდელი წარმოდგენილ საჩივარში არ ეთანხმება საგადასახადო შემოწმების გადაანგარიშების შედეგებს. აცხადებს, რომ 2015 წლის 15 დეკემბრის საგადასახადო შემოწმების აქტით გადასახადის გადამხდელის პირადი აღრიცხვის ბარათზე დარიცხულია საავანსო გადასახდელები 22 080 ლარის ოდენობით, კერძოდ: 15.05.2015 წ. – 5 550 ლ., 15.07.2015 წ. – 5 520 ლ., 15.09.2015 წ. – 5 520 ლ., 15.12.2015 წ. – 5 520 ლ. აღნიშნული 22 080 ლარი არ არის შემცირებული და ეს თანხა შესულია საგადასახადო მოთხოვნაში როგორც გადასახადის თანხა, ხოლო მოქმედი საგადასახადო კოდექსით საავანსო გადასახდელებისათვის საგადასახადო მოთხოვნა არ არის გათვალისწინებული. აღნიშნულიდან გამომდინარე, ითხოვს კორექტირებულ საგადასახადო მოთხოვნაში ასახული თანხის შემცირებას.\n\n\nფაქტობრივი გარემოებები: \nშემოსავლების სამსახურის 2023 წლის 16 აგვისტოს №20214 ბრძანებით დაკმაყოფილდა შპს „---------ას“ (ს/ნ ----------------) საჩივარი 2015 წლის 16 დეკემბრის №094-585 საგადასახადო მოთხოვნასთან დაკავშირებით, კერძოდ:\n„1. შპს „---------ას“ (ს/ნ ----------------) საჩივარი დაკმაყოფილდეს;\n2. სადავო საკითხთან დაკავშირებით, დაევალოს აუდიტის დეპარტამენტს შპს „-------ას“ მიერ „საექსპროპრიაციო ქონებების კომპენსაციის შესახებ“ შეთანხმების ფარგლებში ქალაქ --------ის მერიაზე მიწის სანაცვლოდ ქონების ექსპროპრიაციის გზით გადაცემის დღგ-ით დასაბეგრ ოპერაციად განხილვის საფუძვლით დარიცხული თანხები დაუქვემდებაროს შემცირებას;“ \nშემოსავლების სამსახურის 2023 წლის 16 აგვისტოს №20214 ბრძანების აღსრულების მიზნით, აუდიტის დეპარტამენტმა გამოსცა 2023 წლის 2 ოქტომბრის დასკვნა საგადასახადო შემოწმების შედეგების გადაანგარიშებაზე, რომლითაც შემცირებას დაექვემდებარა სულ 19 520 ლარი, მათ შორის გადასახადი 19 520 ლარი. აღნიშნულზე გადასახადის გადამხდელს წარედგინა 2023 წლის 6 ოქტომბრის №094-70 კორექტირებული საგადასახადო მოთხოვნა.\n\n\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი: \nშემოსავლების სამსახურის გადაწყვეტილების შესაბამისად შემცირებას დაექვემდებარა შპს „------ას“ მიერ „საექსპროპრიაციო ქონებების კომპენსაციის შესახებ“ შეთანხმების ფარგლებში ქალაქ -----ის მერიაზე მიწის სანაცვლოდ ქონების ექსპროპრიაციის გზით გადაცემის დღგ-ით დასაბეგრ ოპერაციად განხილვის საფუძვლით დარიცხული თანხა.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის მიხედვით, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. აღნიშნულ საკითხს იხილავს ის ორგანო, რომლის მიერ მიღებული გადაწყვეტილების მიხედვითაც იქნა გამოცემული გასაჩივრებული გადაწყვეტილება/საგადასახადო მოთხოვნა.\nშემოსავლების სამსახური აღნიშნავს, რომ აუდიტის დეპარტამენტმა შემოსავლების სამსახურის 2023 წლის 16 აგვისტოს №20214 ბრძანების შესაბამისად განახორციელა შპს „-------ას“ მიერ „საექსპროპრიაციო ქონებების კომპენსაციის შესახებ“ შეთანხმების ფარგლებში ქალაქ ------ის მერიაზე მიწის სანაცვლოდ ქონების ექსპროპრიაციის გზით გადაცემის დღგ-ით დასაბეგრ ოპერაციად განხილვის საფუძვლით დარიცხული თანხების შემცირება.\nრაც შეეხება მიმდინარე გადასახდელებთან დაკავშირებით გადასახადის გადამხდელის არგუმენტს, შემოსავლების სამსახურის გადასახადების ადმინისტრირების საინფორმაციო სისტემის მონაცემებსა და საქართველოს საგადასახადო კანონმდებლობაზე დაყრდნობით შემოსავლების სამსახური განმარტავს, რომ მიმდინარე გადასახდელების ასახვა საგადასახადო მოთხოვნასა და, შესაბამისად, კორექტირებულ საგადასახადო მოთხოვნაში შესაბამისობაშია კანონმდებლობასთან.\nსაქმეზე არსებული მტკიცებულებების და აუდიტის დეპარტამენტის დასკვნაზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისათვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ : \n\n\n1. შპს „---------ას“ (ს/ნ ----------------) საჩივარი არ დაკმაყოფილდეს;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. ქუთაისი, ვიქტორ კუპრაძის ქ. №11), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n13\n\nდოკუმენტის დათვალიერება\n\ninfohub@rs.ge",
    "title": "Document 2d9263e6-283f-486e-b4c0-3821950b4329"
  }
}