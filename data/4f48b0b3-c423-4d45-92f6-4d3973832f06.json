{
  "id": "4f48b0b3-c423-4d45-92f6-4d3973832f06",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nდასაბეგრი თანხა\n20 იანვარი 2023\nდოკუმენტის #:\nC-33/93\nდოკუმენტის ტიპი:\nევროპის კავშირის მართლმსაჯულების სასამართლოს (CJEU) გადაწყვეტილება\nსტატუსი:\nმოქმედი\nმიღების თარიღი:\n02 ივნისი 1994\nკატეგორია:\nევროპის კავშირის მართლმსაჯულების სასამართლოს (CJEU) გადაწყვეტილება\nდოკუმენტის მიმღები:\nსასამართლო\nკონსოლიდირებული ცვლილება\nძირითადი/კონსოლიდირებული დოკუმენტი\nსაკანონმდებლო ნორმა:\nდასაბეგრი თანხა საქონლის მიწოდებისას/მომსახურების გაწევისას\nჩამოტვირთვა\nგაზიარება\n\nწევრი სახელმწიფო\n\n\t\n\nგაერთიანებულისამეფო\n\n\n\n\nსაქმის ნომერი\n\n\t\n\nC-33/93\n\n\n\n\nმხარეები\n\n\t\n\nEmpireStores Ltd v. Commissioners of Customs and Excise\n\n\n\n\nთარიღი\n\n\t\n\n02/06/1994\n\n\n\n\nსამართლებრივი        \n\nსაფუძველი\n\n\t\n\n        ·        პირველიდირექტივის 1-ლი მუხლი\n\n        ·        1977 წლის17 მაისის დღგ-ის მე-11ა მუხლის 1-ლი ნაწილის „ა“ ქვეპუნქტი (2006 წლის 28 ნოემბრისდირექტივის 73-ე მუხლი)\n\n\n\n\nსაქართველოსსაგადასახადო კოდექსის შესაბამისი ნორმები\n\n \n\n\t\n\n \n\n164-ე მუხლის1-ლი ნაწილი\n\n\n\nდასაბეგრი თანხა \n\n\nფაქტობრივი გარემოება\nEmpire Stores არის ონლაინ მაღაზია, რომელიც კატალოგის მეშვეობით ახორციელებს საქონლის რეალიზაციას. მომხმარებელთა მოსაზიდად იგი იყენებს 2 სახის სქემას:\n1. „საკუთარი თავის წარდგენა“, რომლის მიხედვითაც პოტენციური მომხმარებელი ავსებს პერსონალური მონაცემების შესაბამის ფორმას, აღნიშნულის სანაცვლოდ კი პოტენციურ მომხმარებელს სთავაზობს დადგენილი სიიდან (რომელიც შესაძლებელია არ იყოს გასაყიდი საქონლის სიაში) აირჩიოს ერთი ნივთი, რომელსაც მიიღებს საჩუქრის სახით, პირველივე შეკვეთის განხორციელებისას.\n2.„მეგობრის წარდგენის“ სქემა, რომლის მიხედვითაც მომხმარებლები რეკომენდაციით იწვევენ სხვა პოტენციურ მომხმარებელს და აღნიშნულის სანაცვლოდ იღებენ საჩუქარს წარმოდგენილი სიიდან. საჩუქრის მისაღებად აუცილებელია პოტენციურმა მომხმარებელმა შეავსოს სპეციალური ფორმა და განათავსოს პირველი შეკვეთა.\nორივე შემთხვევაში კომპანია დღგ-ით ბეგრავდა საჩუქრად გადაცემული საქონლის თვითღირებულებას. საგადასახადო ორგანომ კი დღგ დაარიცხა საბაზრო ფასს (რა ფასიც არის მითითებული კატალოგში სხვა სტანდარტული მომხმარებლებისთვის).\n \nდასმული კითხვა\nდირექტივის 73-ე მუხლის მიზნებისთვის, პოტენციური ან არსებული მომხმარებლისთვის საჩუქრის გადაცემა განიხილება თუ არა ძირითადი მიწოდებისგან განცალკევებულ, დამოუკიდებელ ოპერაციად. დადებითი პასუხის შემთხვევაში, დასაბეგრი თანხა არის:\nსაქონლის შესყიდვის ფასი,\nფასი, რომლითაც კომპანია გაყიდიდა ამ საქონელს მისი კატალოგში არსებობის შემთხვევაში, თუ\nსხვაგვარად განსაზღვრული ფასი?\n \nსასამართლოს გადაწყვეტილება\n2006 წლის 28 ნოემბრის დირექტივის 73-ე მუხლის თანახმად, დღგ-ით დასაბეგრი თანხა შეიძლება მოიცავდეს ყველაფერს, რაც წარმოადგენს მყიდველისგან, მომხმარებლისგან ან მესამე მხარისგან მიღებულ ან მისაღებ ანაზღაურებას, მათ შორის ფასთან პირდაპირ დაკავშირებულ სუბსიდიას.\nროგორც სასამართლომ C230/87-ის საქმეზე (Naturally Yours Cosmetics) დაადგინა, საქონლის მიწოდების სანაცვლოდ შესაძლოა ანაზღაურება მიღებული იქნეს მომსახურების სახითაც, თუმცა აღნიშნულს ადგილი ექნება მხოლოდ იმ შემთხვევაში, თუ არსებობს პირდაპირი კავშირი მიწოდებულ საქონელსა და მიღებული მომსახურების ფულად ღირებულებას შორის.\nფაქტობრივი გარემოებიდან ჩანს, რომ საჩუქრის გადაცემა ხდება ახალი მომხმარებლის მიერ პირადი ინფორმაციის კომპანიისთვის გაზიარების სანაცვლოდ და იგი არ წარმოადგენს მომხმარებლის მიერ კატალოგში არსებული საქონლის შეძენის ფარგლებში განხორციელებულ მიწოდებას. ამას ადასტურებს რამდენიმე ფაქტი: ნივთის ჩუქება არ ხდება ყოველი ახალი შეკვეთის განხორციელებისას, აღნიშნულს ადგილი აქვს მხოლოდ პოტენციური მომხმარებლის გაცნობისას; „მეგობრის წარდგენის“ სქემის შემთხვევაშიც საჩუქარი გადაეცემა არა უშუალოდ საქონლის შემძენს, არამედ იმ პირს, რომელმაც მოუყვანა ახალი მომხმარებელი კომპანიას. მიუხედავად იმისა, რომ საჩუქრის მიღება დამოკიდებულია გარკვეულ პირობებზე, აღნიშნული მაინც უნდა მივიჩნიოთ კომპანიის მიერ მიღებული მომსახურების ანაზღაურებად. „მეგობრის წარდგენის“ სქემაში ხსენებულ პირობებს აკმაყოფილებს ახალი მომხმარებელი, თუმცა საჩუქარს ღებულობს პირი, რომელიც მოუყვანს კომპანიას ახალ მომხმარებელს.\nასევე, დგინდება პირდაპირი კავშირის არსებობა საჩუქრის გადაცემასა და სანაცვლოდ მიღებულ მომსახურებას (ახალი მომხმარებლის მოზიდვა) შორის, ვინაიდან თუ ეს მომსახურება (ახალი მომხმარებლის მოზიდვა) არ იქნება გაწეული, მაშინ არც საჩუქრის გაცემას ექნება ადგილი. ხოლო ვინაიდან Empire Stores-ის მიერ პირისთვის ანაზღაურების გადახდა ხორციელდება საქონლის მიწოდებით, მომსახურების ღირებულება უდავოდ შეიძლება გამოხატული იყოს ფულად ღირებულებაში.\n\n\nშესაბამისად, დირექტივის 73-ე მუხლის მიზნებისთვის, პოტენციური მომხმარებლის მოყვანის სანაცვლოდ არსებული ან ახალი მომხმარებლისთვის საჩუქრის გადაცემა განიხილება ძირითადი მიწოდებისგან განცალკევებულ, დამოუკიდებელ ოპერაციად. დასაბეგრი თანხა კი განისაზღვრება მიმწოდებლის მიერ ამ ნივთისთვის გადახდილი ფასით (შესყიდვის ფასი).\nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n156\n\nდოკუმენტის დათვალიერება\n\ninfohub@rs.ge",
    "title": "Document 4f48b0b3-c423-4d45-92f6-4d3973832f06"
  }
}