{
  "id": "350721a7-2e89-4a8e-a751-ff0bcb0899a8",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19625/2/2023\n28 ივნისი 2023\nდოკუმენტის #:\n19625/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n09 ივნისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაგადასახადო მონიტორინგის დეპარტამენტი\nსაკანონმდებლო ნორმა:\nინვენტარიზაცია\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19625/2/2023\n9.06.2023\n\n\nგ ა დ ა წ ყ ვ ე ტ ი ლ ე ბ ა\n\n\nმომჩივანი: შპს --- (ს/ნ ---) \nმოპასუხე: საგადასახადო მონიტორინგის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 9.06.2023 წელს განიხილა და მიიღო გადაწყვეტილება შპს --- 8.05.2023 წელს რეგისტრირებულ საჩივარზე (რეგისტრაციის №19625/2/2023).\n\n\nდავის საგანი:\nშემოსავლების სამსახურის 10.11.2022 წლის №28184 ბრძანების აღსრულების შედეგები.\n\n\nგასაჩივრებული გადაწყვეტილება:\n1. საგადასახადო მონიტორინგის დეპარტამენტის 30.01.2023 წლის №005-4 საგადასახადო მოთხოვნა;\n2. შემოსავლების სამსახურის 11.04.2023 წლის №7916 ბრძანება.\n\n\nდარიცხული თანხა:\n ჯარიმა - 4 700 ლარი. \n\n\nფაქტების აღწერა/დარიცხვის საფუძვლები\nსაგადასახადო მონიტორინგის დეპარტამენტის 5.08.2022 წლის N21067 ბრძანების საფუძველზე, მომჩივნის საქმიანობის ადგილზე ჩატარებული სასაქონლო-მატერიალური ფასეულობების შერჩევითი ინვენტარიზაციის შედეგად გამოვლინდა 23 452 ლარის (საბაზრო ღირებულებით) სააღრიცხვო დოკუმენტაციაში აღურიცხველი და პირველადი საგადასახადო დოკუმენტის გარეშე სასაქონლომატერიალურ ფასეულობები, რაზეც გადასახადის გადამხდელის №CB1399137 საგადასახადო სამართალდარღვევის ოქმით შეეფარდა საგადასახადო კოდექსის 286-ე მუხლის მე-4 ნაწილით გათვალისწინებული სანქცია - ჯარიმა 11 726 ლარის ოდენობით.\nაღნიშნული ოქმი გასაჩივრდა შემოსავლების სამსახურში. შემოსავლების სამსახურის 10.11.2022 წლის №28184 ბრძანებით საჩივარი დაკმაყოფილდა ნაწილობრივ. გადასახადის გადამხდელს მიეცა წინადადება, ამ ბრძანების ჩაბარებიდან 15 კალენდარული დღის ვადაში, ინვენტარიზაციის შედეგად გამოვლენილი აღურიცხავი სასაქონლო-მატერიალური ფასეულობების ოდენობის განსაზღვრის მიზნით საგადასახადო მონიტორინგის დეპარტამენტისთვის წარედგინა დოკუმენტურად დადასტურებული მტკიცებულებები და პირველადი საგადასახადო დოკუმენტები. მტკიცებულებების წარდგენის შემთხვევაში, საგადასახადო მონიტორინგის დეპარტამენტს დაევალა გადასახადის გადამხდელის მონაწილეობით დამატებით შეესწავლა გადამხდელის მიერ წარდგენილი მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში უზრუნველეყო საქართველოს საგადასახადო კოდექსის 286-ე მუხლის მე-4 ნაწილით დაკისრებული ჯარიმის კორექტირება (შემცირება).\nაღნიშნული ბრძანების აღსრულების შედეგად, მომჩივნის მიერ წარდგენილი სასაქონლომატერიალური ფასეულობების შესყიდვის აქტების გათვალისწინებით, დადგინდა, რომ აღურიცხავი სასაქონლო-მატერიალური ფასეულობების ღირებულებამ შეადგინა 9400 ლარი და გადაანგარიშების შედეგად, საგადასახადო სამართალდარღვევის №CB1399137 ოქმით დაკისრებული ჯარიმა 11 726 ლარი დაექვემდებარა შემცირებას 7 026 ლარით და შეადგინა 4 700 ლარი.\nსაგადასახადო მონიტორინგის დეპარტამენტის 30.01.2023 წლის №005-4 კორექტირებული საგადასახადო მოთხოვნა გასაჩივრდა შემოსავლების სამსახურში, რომლის 11.04.2023 წლის №7916 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახურმა იხელმძღვანელა საგადასახადო კოდექსის 302-ე მუხლის მე-6 ნაწილით, 304-ე მუხლის 21 ნაწილით და განმარტა, რომ საგადასახადო მონიტორინგის დეპარტამენტის მიერ სადავო ადმინისტრაციული აქტები გამოცემულია შემოსავლების სამსახურის 10.11.2022 წლის №28184 ბრძანების აღსრულების მიზნით და გასაჩივრებული ადმინისტრაციული აქტების შინაარსი შეესაბამება დავის განხილვისას მიღებული გადაწყვეტილების შინაარსს. საგადასახადო მონიტორინგის დეპარტამენტის მიერ სრულყოფილად განხორციელდა შემოსავლების სამსახურის გადაწყვეტილების აღსრულება და არ არსებობს საჩივრის დაკმაყოფილების საფუძველი. \n\n\nმომჩივნის არგუმენტაცია\nგადასახადის გადამხდელი არ ეთანხმება შემოსავლების სამსახურის 10.11.2022 წლის №28184 ბრძანების აღსრულების მიზნით საგადასახადო მონიტორინგის დეპარტამენტის მიერ განხორციელებული გადაანგარიშების შედეგებს. კერძოდ, სასაქონლო-მატერიალური ფასეულობების ინვენტარიზაციის დროს, როცა ხდებოდა ფაქტიურად აღწერილი სასაქონლო-მატერიალური ფასეულობების შესყიდვის დოკუმენტაციასთან დაწყვილება, მომზადების ვადა ჰქონდა ორი სამუშაო დღე, ამდენად, ვერ მოხდა სრულყოფილად დოკუმენტაციის მოწოდება. ყველა პროდუქციაზე გააჩნია შესყიდვის დამადასტურებელი დოკუმენტაცია. კომპანიას მიეცა დამატებით ვადა დოკუმენტაციის წარსადგენად, რაც მათ მიერ წარდგენილი იქნა. სრულყოფილად არ მოხდა მათი გათვალისწინება. მომჩივანი ითხოვს წარდგენილი დოკუმენტების საფუძველზე მოხდეს სადავო საგადასახადო მოთხოვნით დარიცხული სანქციის გადაანგარიშება (შემცირება). \n\n\nდავების განხილვის საბჭო \nარგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nშემოსავლების სამსახურის 10.11.2022 წლის №28184 ბრძანებით, გადასახადის გადამხდელს მიეცა წინადადება, ამ ბრძანების ჩაბარებიდან 15 კალენდარული დღის ვადაში, ინვენტარიზაციის შედეგად გამოვლენილი აღურიცხავი სასაქონლო-მატერიალური ფასეულობების ოდენობის განსაზღვრის მიზნით საგადასახადო მონიტორინგის დეპარტამენტისთვის წარედგინა დოკუმენტურად დადასტურებული მტკიცებულებები და პირველადი საგადასახადო დოკუმენტები. მტკიცებულებების წარდგენის შემთხვევაში, დაევალა საგადასახადო მონიტორინგის დეპარტამენტს გადასახადის გადამხდელის მონაწილეობით დამატებით შეესწავლა გადამხდელის მიერ წარდგენილი მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში განეხორციელებინა საქართველოს საგადასახადო კოდექსის 286-ე მუხლის მე-4 ნაწილით დაკისრებული ჯარიმის კორექტირება (შემცირება) და შესაბამისი კორექტირების განხორციელება გადასახადის გადამხდელის პირადი აღრიცხვის ბარათზე. დანარჩენ ნაწილში საჩივარი არ დაკმაყოფილდა.\nსაგადასახადო მონიტორინგის დეპარტამენტის ინვენტარიზაციის განმახორციელებელი უფლებამოსილი ოფიცრის 12.01.2023 წლის N 13974-21-12 მოხსენებითი ბარათიდან ირკვევა, რომ მომჩივნის მიერ ბრძანებით დადგენილ ვადებში წარდგენილ იქნა დამატებითი დოკუმენტაცია აღურიცხავ სასაქონლო მატერიალური ფასეულობებთან დაკავშირებით. კერძოდ, გადამხდელის მიერ წარდგენილ იქნა სასაქონლო მატერიალური ფასეულობების შესყიდვის აქტები. დადგინდა, რომ აღურიცხავი სმფ-ების ღირებულებამ შეადგინა 9 400 ლარი და გადაანგარიშების შედეგად, საგადასახადო სამართალდარღვევის №CB1399137 ოქმით დაკისრებული ჯარიმა 11 726 ლარი დაექვემდებარა შემცირებას 7 026 ლარით და საქართველოს საგადასახადო კოდექსის 286-ე მუხლის მე4 ნაწილით დაკისრებულმა ჯარიმამ შეადგინა 4 700 ლარი.\nმომჩივნის განცხადებით სასაქონლო-მატერიალური ფასეულობების ინვენტარიზაციის დროს, მომზადების ვადა ქონდა ორი სამუშაო დღე, ამდენად, ვერ მოხდა სრულყოფილად დოკუმენტაციის მოწოდება. ყველა პროდუქციაზე გააჩნია შესყიდვის დამადასტურებელი დოკუმენტაცია. კომპანიას მიეცა დამატებით ვადა დოკუმენტაციის წარმოსადგენად, რაც მათ მიერ წარდგენილი იქნა. შემმოწმებლის მიერ სრულყოფილად არ მოხდა მათი გათვალისწინება.\nსაბჭო მიიჩნევს, რომ მომჩივნის არგუმენტები შემმოწმებლის მხრიდან გათვალისწინებულ იქნა და შესაბამისად გადაანგარიშების შედეგად, საგადასახადო სამართალდარღვევის №CB1399137 ოქმით დაკისრებული ჯარიმა დაექვემდებარა შემცირებას, მომჩივანი არ წარმოადგენს მტკიცებულებებს თუ რა ნაწილში არ აღსრულდა შემოსავლების სამსახურის გადაწყვეტილება. აღნიშნულიდან გამომდინარე არ არსებობს 30.01.2023 წლის №005-4 კორექტირებული საგადასახადო მოთხოვნით დარიცხული სანქციის გადაანგარიშების (შემცირების) და შემოსავლების სამსახურის ბრძანების 11.04.2023 წლის №7916 გაუქმების საფუძველი.\n\n\n საბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nაღურიცხველი საქონლის გამოვლენისთვის ჯარიმის განსაზღვრა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n128\n\nდოკუმენტის დათვალიერება\n\ninfohub@rs.ge",
    "title": "Document 350721a7-2e89-4a8e-a751-ff0bcb0899a8"
  }
}