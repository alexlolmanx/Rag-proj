{
  "id": "8b5af4dd-1df1-4e29-81f6-eccddf8a1019",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 7155\n02 აპრილი 2024\nდოკუმენტის #:\n7155\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n02 აპრილი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nფიქსირებული გადასახადის გადამხდელი, ფიქსირებული გადასახადის გადამხდელის სტატუსის გაუქმება\nჩამოტვირთვა\nგაზიარება\nN 7155\n02 აპრილი 2024\nბ რ ძ ა ნ ე ბ ა \n\n\n\n\nშპს „---------“ (ს/ნ---------) \n(მის.: ---------) \n2024 წლის 13 მარტის საჩივრის\nდაკმაყოფილებაზე უარის თქმის თაობაზე \n\n\n\n\nშემოსავლების სამსახურმა განიხილა შპს „----------“ (ს/ნ -----------) N88440/1/2024 საჩივარი, რომლითაც გადასახადის გადამხდელი არ ეთანხმება მომსახურების დეპარტამენტის 2024 წლის 13 თებერვლის N3030 ბრძანებას შპს “---------”-ის (ს/ნ ----------) 2023 წლის 14 დეკემბრის ფიქსირებული გადასახადის შემცირების განაცხადის დაკმაყოფილებაზე უარის თქმის თაობაზე და ითხოვს პირადი აღრიცხვის ბარათზე დარიცხული ფიქსირებული გადასახადის მოხსნას. აღნიშნული საკითხი განხილულ იქნა შემოსავლების სამსახურის დავების განხილვის საბჭოს 2024 წლის 22 მარტის სხდომაზე (ოქმი №31). \n\n\nგადასახადის გადამხდელის პოზიცია:\nგადასახადის გადამხდელი საჩივარში აცხადებს, რომ კომპანიას 2017 წლის 18 ოქტომბრიდან მინიჭებული ჰქონდა ფიქსირებული გადასახადის გადამხდელის სტატუსი მისამართზე - ქ. -----------, სადაც ახორციელებდა სალონურ მომსახურებას და ფიქსირებული გადასახადის დარიცხვა საანგარიშო თვეზე შეადგენდა 180 ლარს (6 ობიექტზე). პანდემიის დროს კომპანიამ შეაჩერა საქმიანობა და აღარ გაუგრძელებია, თუმცა განცხადება შეჩერების თაობაზე წარდგენილ იქნა დაგვიანებით. გადამხდელი ამბობს, რომ წარმოდგენილი აქვს მტკიცებულება და ითხოვს მის საფუძველზე დარიცხული ფიქსირებული გადასახადის მოხსნას.\n\n\nფაქტების აღწერა:\nმომსახურების დეპარტამენტის მიერ წარმოდგენილი ინფორმაციით დგინდება, რომ გადასახადების ადმინისტრირების საინფორმაციო ბაზაში არსებული ინფორმაციით შპს “----------” (ს/ნ ----------) 2017 წლის 18 ოქტომბრიდან მინიჭებული აქვს ფიქსირებული გადასახადის გადამხდელის სტატუსი მისამართზე: ----------- (საქმიანობის სახე - მანიკიურის და პედიკიურის (მათ შორის, ფრჩხილების დაგრძელების) მომსახურება) და ფიქსირებული გადასახადის დარიცხვა (საანგარიშო თვეზე 180 ლარი 6 ობიექტზე) პირადი აღრიცხვის ბარათზე განხორციელებულია 2017 წლის 1 ნოემბრიდან. შპს “------------” (ს/ნ ----------) მიერ ფიქსირებული გადამხდელის სტატუსის გაუქმება განხორციელებულია 2023 წლის 14 დეკემბერს. შემოსავლების სამსახურის მომსახურების დეპარტამენტის მიერ 2023 წლის 26 დეკემბერს გადასახადის გადამხდელს ეცნობა, წარმოედგინა საქმიანობის შეწყვეტის დამადასტურებელი შესაბამისი დოკუმენტაცია, რომლის პასუხად გადამხდელის მიერ წარმოდგენილი იქნა არასაცხოვრებელი ფართის (ს/კ ---------- - მისამართი: ქ. -----------) ქირავნობის შესახებ 2022 წლის 10 ივნისის ხელშეკრულება ფართის მესაკუთრე ----------- (პ/ნ ----------) და ----------- (პ/ნ ------------) შორის. საჯარო რეესტრის ეროვნული სააგენტოს ელექტრონულ ბაზაში არსებული ინფორმაციით ---------- (პ/ნ ----------) მისამართზე: ქ. ---------- საკუთრებაში აქვს რამდენიმე ფართი. შპს “-----------” (ს/ნ ----------) დირექტორი ---------- (პ/ნ ------------) ასევე ფლობს საკუთრებაში უძრავ ქონებას მისამართზე - ქ. -----------, ------------ (პ/ნ -----------) ფლობს საკუთრებაში უძრავ ქონებას მისამართზე - ქ. ---------- და შპს “----------” (ს/ნ ----------) მოიჯარედ არცერთ ფართში არ ფიქსირდება.\nამდენად, წარმოდგენილი სხვა პირის საიჯარო ხელშეკრულება, შემოსავლების სამსახურის გადასახადების ადმინისტრირების საინფორმაციო ბაზასა და საჯარო რეესტრის ეროვნული სააგენტოს ელექტრონულ ბაზაში არსებული ინფორმაციები მომსახურების დეპარტამენტის მიერ არ იქნა მიჩნეული ,,ფიქსირებული გადასახადით დასაბეგრი საქმიანობის შეწყვეტის შემთხვევაში დარიცხული ფიქსირებული გადასახადის გადაანგარიშების წესის დამტკიცების შესახებ“ შემოსავლების სამსახურის უფროსის 24.06.2022 წლის N16277 ბრძანების მოთხოვნების გათვალისწინებით გადამხდელის პირადი აღრიცხვის ბარათის კორექტირების საფუძვლად.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადამხდელის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 951 მიხედვით, ფიქსირებული გადასახადის გადამხდელი შეიძლება იყოს პირი, რომელიც არ არის დამატებული ღირებულების გადასახადის გადამხდელი და ახორციელებს ფიქსირებული გადასახადით დასაბეგრ ერთ ან ერთზე მეტ საქმიანობას.\nსაქართველოს საგადასახადო კოდექსის 956 მუხლის პირველი ნაწილის თანახმად, ფიქსირებული გადასახადის გადამხდელის სტატუსი უქმდება, თუ: \nა) პირი წყვეტს ფიქსირებული გადასახადით დასაბეგრ საქმიანობას; \nბ) პირი საგადასახადო ორგანოს მიმართავს ფიქსირებული გადასახადის გადამხდელის სტატუსის გაუქმების მოთხოვნით.\n„სპეციალური დაბეგვრის რეჟიმების გამოყენების შესახებ“ საქართველოს ფინანსთა მინისტრის 2010 წლის 31 დეკემბრის N999 ბრძანებით დამტკიცებული ინსტრუქციის თანახმად, ფიქსირებული გადასახადის გადამხდელი უფლებამოსილია ფიქსირებული გადასახადის გადამხდელის სტატუსის გაუქმების მოთხოვნით, განცხადებით მიმართოს საგადასახადო ორგანოს. ფიქსირებული გადასახადის გადამხდელი ფიქსირებული გადასახადით დასაბეგრი საქმიანობის შეჩერებამდე განცხადებით მიმართავს საგადასახადო ორგანოს. ფიქსირებული გადასახადით დასაბეგრი საქმიანობის შეჩერების პერიოდში პირს არ დაერიცხება ფიქსირებული გადასახადი.\nამავე ბრძანების დანართი N4-ის მე-4 მუხლის მე-9 ნაწილის თანახმად, დარიცხული ფიქსირებული გადასახადი, შესაბამისი საანგარიშო თვის დადგომის შემდეგ, შესაძლებელია, გადაანგარიშდეს მხოლოდ ფიქსირებული გადასახადით დასაბეგრი საქმიანობის შეწყვეტის შემთხვევაში, შემოსავლების სამსახურის უფროსის ბრძანებით დადგენილი წესით საგადასახადო ორგანოს მიერ საკითხის შესწავლის შედეგად.\n,,ფიქსირებული გადასახადით დასაბეგრი საქმიანობის შეწყვეტის შემთხვევაში დარიცხული ფიქსირებული გადასახადის გადაანგარიშების წესის დამტკიცების შესახებ“ შემოსავლების სამსახურის უფროსის 24.06.2022 წლის N16277 ბრძანების დანართის მე-2 პუნქტის „ა“ ქვეპუნქტის თანახმად, გადასახადის გადამხდელი, დარიცხული და გადაუხდელი ფიქსირებული გადასახადის გადაანგარიშების მოთხოვნით, ამ წესის პირველი პუნქტის გათვალისწინებით საგადასახადო ორგანოს წერილობითი ან ელექტრონული ფორმით წარუდგენს განცხადებას თუ არსებობს ერთ-ერთი შემდეგი პირობა: გადასახადის გადამხდელმა, საგადასახადო ორგანოში ფიქსირებული გადასახადის გადამხდელად რეგისტრაციის დროს მითითებულ მისამართზე შეწყვიტა ფიქსირებული გადასახადით დასაბეგრი საქმიანობა.\nამავე ბრძანების დანართის მე-6 პუნქტის „ბ“ ქვეპუნქტის თანახმად, თუ საგადასახადო ორგანოს მიერ საკითხის შესწავლის შედეგად არ დადასტურდა ამ წესის მე-2 პუნქტით გათვალისწინებული შესაბამისი პირობის არსებობა, საგადასახადო ორგანო წერილობითი/ელექტრონული ფორმით აცნობებს გადამხდელს აღნიშნულის თაობაზე. \nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ მომსახურების დეპარტამენტის მიერ სადავო ბრძანება გამოცემულია საგადასახადო კანონმდებლობის დაცვით და არ არსებობს საჩივრის დაკმაყოფილების სამართლებრივი საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ : \n\n\n1. შპს „----------“ (ს/ნ ----------) საჩივარი არ დაკმაყოფილდეს; \n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nფიქსირებული გადასახადის გადამხდელი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n31\n\nდოკუმენტის დათვალიერება\n\ninfohub@rs.ge",
    "title": "Document 8b5af4dd-1df1-4e29-81f6-eccddf8a1019"
  }
}