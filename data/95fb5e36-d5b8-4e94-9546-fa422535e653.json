{
  "id": "95fb5e36-d5b8-4e94-9546-fa422535e653",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21534/2/2023\n20 მარტი 2024\nდოკუმენტის #:\n1534/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n13 მარტი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, საჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№21534/2/2023 \n13 მარტი 2024\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: ი/მ „----------“ (ს/ნ ----------)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 9.02.2024 წელს განიხილა და მიიღო გადაწყვეტილება ი/მ „----------“ 8.12.2023 წელს რეგისტრირებულ საჩივარზე (რეგისტრაციის №21534/2/2023).\n\n\nდავის საგანი:\nსაგადასახადო ვალდებულებების განსაზღვრა არაპირდაპირი მეთოდით და ფასნამატის ოდენობა.\n\n\nგასაჩივრებული გადაწყვეტილება:\n1. აუდიტის დეპარტამენტის 4.10.2023 წლის №125-24 საგადასახადო მოთხოვნა;\n2. შემოსავლების სამსახურის 13.11.2023 წლის №27732 ბრძანება. \n\n\nდარიცხული თანხა: 45 117 ლარი.\nმათ შორის:\nგადასახადი - 30 626\nდღგ - 16 253\nსაშემოსავლო გადასახადი - 14 373\nჯარიმა - 11 295\nსაურავი - 3 196\n\n\nპროცედურული გარემოებები\nგადასახადის გადამხდელის ძირითადი საქმიანობაა საბითუმო ვაჭრობა თამბაქოს პროდუქტებით.\nშემოსავლების სამსახურის აუდიტის დეპარტამენტის მიერ ჩატარდა მომჩივნის საქმიანობის 1.01.2020 წლიდან 1.03.2023 წლამდე პერიოდის საგადასახადო შემოწმება. შემოწმების შედეგები აისახა 2023 წლის 26 სექტემბრის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 4.10.2023 წლის №24440 ბრძანება და №125-24 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 13.11.2023 წლის №27732 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო:\nსაგადასახადო კოდექსის 301-ე მუხლის „ე“ ქვეპუნქტის თანახმად, დავის განმხილველი ორგანო საჩივარს არ განიხილავს თუ გასულია საჩივრის წარდგენის ვადა.\nსაგადასახადო კოდექსის 305-ე მუხლის პირველი ნაწილის თანახმად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გადაწყვეტილება მისი ჩაბარებიდან 20 დღის ვადაში გაასაჩივროს დავების განხილვის საბჭოში.\nსაგადასახადო კოდექსის 44-ე მუხლის მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nსაგადასახადო კოდექსის 299-ე მუხლის მე-10 ნაწილის შესაბამისად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nშემოსავლების სამსახურის 19.12.2023 წლის №---------- წერილით წარმოდგენილი ინფორმაციით, შემოსავლების სამსახურის 13.11.2023 წლის №27732 ბრძანება გაგზავნილია გადასახადის გადამხდელის ავტორიზებული მომხმარებლის გვერდზე 13.11.2023 წელს და მისი გაცნობა ფიქსირდება იმავე დღეს 13.11.2023 წელს. საჩივარი საბჭოში წარმოდგენილია ელექტრონულად 8.12.2023 წელს.\nმომჩივანი საჩივარზე დამატებით წარმოდგენილ (21.12.2023 წელი) განცხადებაში აღნიშნავს, რომ შემოსავლების სამსახურის სადავო გადაწყვეტილების მიღების შემდეგ, ფინანსთა სამინისტროში გადმოსაგზავნი საჩივარი გამზადდა და აიტვირთა ბუღალტრის მიერ ვადაში - 3 დეკემბერს, რის მერე იგი 5 დღის განმავლობაში იმყოფებოდა კლინიკაში და როდესაც გადამოწმდა საჩივარი მიღებული იყო თუ არა წარმოებაში აღმოჩნდა, რომ საჩივარი ინტერნეტის ხარვეზის-ტექნიკური გაუმართაობის გამო არ იყო გადმოგზავნილი და დადგენილ ვადას აცდა 3 დღე. ითხოვს ყოველივე აღნიშნულის გათვალისწინებას და საჩივრის ვადაში წარმოდგენილად ჩათვლას.\nაღსანიშნავია, რომ 11.12.2023 წელს განხორციელდა სატელეფონო კომუნიკაცია საჩივარში მითითებულ ტელეფონზე, რომელიც წარმოადგენს ბუღალტრის ნომერს, რომელმაც აღნიშნა, რომ 2023 წლის 3 დეკემბერს ატვირთა საჩივარი და მასთან დაკავშირებული დანართები, რაც ფიქსირდება კიდეც ხსენებული დოკუმენტების გასწვრივ, ელექტრონულად რეგისტრირებული საჩივრის გვერდზე, მაგრამ როგორც გაარკვია დაავიწყდა გამოგზავნის ღილაკზე დაჭერა, შემდგომ გამოაგზავნა საჩივარი და ელექტრონულად რეგისტრირებულია 8 დეკემბერს.\nსაბჭოსათვის ამომწურავი ინფორმაციის მიწოდების მიზნით, შემოსავლების სამსახურის საინფორმაციო ტექნოლოგიების ცენტრს ეთხოვა ინფორმაციის წარმოდგენა ზემოაღნიშნულზე და ასევე, ინფორმაციის წარმოდგენა სსიპ შემოსავლების სამსახურის ერთიან ელექტრონულ ბაზაში გადასახადის გადამხდელის მიერ, 2023 წლის 1 დეკემბრიდან 8 დეკემბრამდე პერიოდში, კერძოდ 2023 წლის 3 დეკემბერს საჩივრის რეგისტრაციის ან/და რეგისტრაციის შესაძლო მცდელობის შესახებ. \nშემოსავლების სამსახურის საინფორმაციო ტექნოლოგიების ცენტრის 8.01.2024 წლის №---------- წერილით წარმოდგენილი ინფორმაციით, ი/მ „----------“ (ს/ნ ----------) ვებ-გვერდზე №125-24 საგადასახადო მოთხოვნა გასაჩივრებულად აიტვირთა 2023 წლის 3 დეკემბერს, ხოლო საჩივრის (№21534/2/2023) გადმოგზავნა განხორციელებულია 8.12.2023 წელს და რომ ამ პერიოდში სისტემაში ხარვეზი არ დაფიქსირებულა.\nსაბჭო აღნიშნავს, რომ მომჩივნის მიერ წარმოდგენილი არგუმენტი ვერ მიიჩნევა გასაჩივრების ვადის აღდგენის საფუძვლად, ვინაიდან გადასახადის გადამხდელის ავტორიზებული მომხმარებლის გვერდზე წვდომა წესით მხოლოდ გადასახადის გადამხდელს აქვს, ხოლო თუ მან ავტორიზებული მომხმარებლის გვერდზე წვდომის უფლება სხვა პირს მიანდო, ამით გამოწვეული უარყოფითი შედეგების რისკის მატარებელი მხოლოდ გადასახადის გადამხდელია.\nვინაიდან, შემოსავლების სამსახურის სადავო 13.11.2023 წლის №27732 ბრძანებას გადასახადის გადამხდელი გაეცნო ელექტრონულად 2023 წლის 13 ნოემბერს, გასაჩივრების ბოლო დღე იყო 2023 წლის 4 დეკემბერი (მე-20 დღე 3 დეკემბერი არის კვირა), საჩივარი რეგისტრირებულია ელექტრონულად 2023 წლის 8 დეკემბერს, სადავო აქტის გასაჩივრებისათვის საგადასახადო კანონმდებლობით დადგენილი 20 დღიანი ვადის დარღვევით. ამდენად, საბჭო მიიჩნევს, რომ საჩივარი ექვემდებარება განუხილველად დატოვებას საგადასახადო კოდექსის 301-ე მუხლის „ე“ ქვეპუნქტის საფუძველზე.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა:\n\n\n1. საჩივარი დარჩეს განუხილველი;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგასულია საჩივრის წარდგენის ვადა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n30\n\nდოკუმენტის დათვალიერება\n\ninfohub@rs.ge",
    "title": "Document 95fb5e36-d5b8-4e94-9546-fa422535e653"
  }
}