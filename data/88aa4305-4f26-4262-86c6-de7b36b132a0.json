{
  "id": "88aa4305-4f26-4262-86c6-de7b36b132a0",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 26317\n13 დეკემბერი 2024\nდოკუმენტის #:\n26317\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n13 დეკემბერი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვა\nჩამოტვირთვა\nგაზიარება\nN 26317\n13 დეკემბერი 2024\n\n\nბრძანება \n\n\n\n\nშპს „--------“ (ს/ნ „--------“ )\n(მის: „--------“ )\n2024 წლის 28 ნოემბრის საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2024 წლის 13 დეკემბრის სხდომაზე (ოქმი №131) განიხილა შპს „-------- -ის “ (ს/ნ „--------“ ) №93090/1/2024 საჩივარი, რომელიც ეხება შემოსავლების სამსახურის მიერ მომსახურების გაწევისათვის საფასურის (400 ლარი) გადახდის კანონიერების საკითხს.\n\n\nმომჩივნის არგუმენტაცია: \nსაჩივრის ავტორის განმარტებით, სისტემური ხარვეზის გამო დუბლირებული იქნა წინასწარი დეკლარირების მოთხოვნის განცხადება, რის გამოც ორჯერ განხორციელდა სამსახურის მიერ გაწეული მომსახურების საფასურის გადახდა.\nითხოვს, დაუბრუნდეს მომსახურების საფასური 400 ლარის ოდენობით. \n\n\nფაქტობრივი გარემოებები: \nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ 2024 წლის 27 ნოემბერს შპს „------ -მა “ (ს/ნ  „--------“ ), გადასახადის გადამხდელის ავტორიზებული მომხმარებლის გვერდიდან წარდგენილი №„--------“და №„--------“ელექტრონული განცხადებებით, საბაჟო ორგანოს მიმართა საქონლის თავისუფალ მიმოქცევაში გაშვების პროცედურაში წინასწარი დეკლარირების მიზნით. მითითებული განცხადებების საფუძველზე, 2024 წლის 28 ნოემბერს დარეგისტრირდა საქონლის საბაჟო დეკლარაციები: №1„--------“ და №„--------“.\nროგორც შემდგომ გაირკვა, შპს „------- -ის “ მიერ ერთი და იგივე საქონელზე ორჯერ იქნა მოთხოვნილი თავისუფალ მიმოქცევაში გაშვების პროცედურაში საქონლის წინასწარი დეკლარირების მომსახურების გაწევა და შესაბამისად, №„--------“ და №„--------“ საბაჟო დეკლარაციებით განხორციელდა ერთი და იგივე საქონლის დეკლარირების მიზნით მომსახურების 2-ჯერ გაწევა. \nშპს „------- -ის “ (ს/ნ „--------“) 2024 წლის 29 ნოემბრის №„--------“განცხადების საფუძველზე, კანონმდებლობის შესაბამისად განხორციელდა №„--------“ (28.11.2024) საქონლის საბაჟო დეკლარაციის გაუქმება.\n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საბაჟო კოდექსის 32-ე მუხლის მე-2 ნაწილით დადგენილია, რომ პირს შეიძლება დაეკისროს მომსახურების საფასურის გადახდის ან გაწეული ხარჯის ანაზღაურების ვალდებულება საბაჟო ორგანოს მიერ მომსახურების გაწევისას, კერძოდ, იმ შემთხვევაში, როდესაც: ე) საბაჟო ორგანოს მიერ საბაჟო ფორმალობების განხორციელებისას გაიწევა საქართველოს მთავრობის დადგენილებით განსაზღვრული სხვა სახის მომსახურება.\nამავე მუხლის მე-3 ნაწილის მიხედვით, მომსახურების საფასურის განაკვეთი და გადახდის წესი განისაზღვრება საქართველოს მთავრობის დადგენილებით.\n„შემოსავლების სამსახურის მიერ საქართველოს მთავრობის 2010 წლის 30 მარტის №96 დადგენილებით განსაზღვრული მომსახურების გაწევისა და მომსახურების საფასურის აღრიცხვის ბარათის წარმოების წესის დამტკიცების შესახებ“ შემოსავლების სამსახურის უფროსის 2021 წლის 15 იანვრის №108 ბრძანების მე-8 მუხლის მე-5 პუნქტის მიხედვით, თუ დაინტერესებულმა პირმა განცხადების შემოტანის/დეკლარაციის რეგისტრაციის შემდეგ განაცხადა უარი მომსახურების მიღებაზე, ან ამ ბრძანების მე-5 მუხლის მე-4 პუნქტით გათვალისწინებული ხარვეზის (გარდა მომსახურების საფასურის გადახდის დამადასტურებელი დოკუმენტის წარუდგენლობისა) გამოუსწორებლობის შემთხვევაში, მის მიერ გადახდილი საფასური ზედმეტად გადახდილად არ ჩაითვლება და არ დაუბრუნდება, გარდა ამ მუხლის მეორე პუნქტის „ე“ ქვეპუნქტით გათვალისწინებული შემთხვევისა. მომსახურების გაწევის მოთხოვნით შემოსავლების სამსახურისთვის შემდგომი მიმართვისას, პირი ვალდებულია დადგენილი წესითა და ოდენობით გადაიხადოს მომსახურების საფასური. \nდადგენილია, რომ მომჩივანმა 2024 წლის 27 ნოემბერს, გადასახადის გადამხდელის ავტორიზებული მომხმარებლის გვერდიდან წარდგენილი №„--------“და №„--------“ელექტრონული განცხადებებით, საბაჟო ორგანოს მიმართა საქონლის თავისუფალ მიმოქცევაში გაშვების პროცედურაში წინასწარი დეკლარირების მიზნით. მითითებული განცხადებების საფუძველზე, 2024 წლის 28 ნოემბერს დარეგისტრირდა საქონლის საბაჟო დეკლარაციები: №„--------“ და №„--------“.\nროგორც შემდგომ გაირკვა, შპს „------ -ის“ მიერ ერთი და იგივე საქონელზე ორჯერ იქნა მოთხოვნილი თავისუფალ მიმოქცევაში გაშვების პროცედურაში საქონლის წინასწარი დეკლარირების მომსახურების გაწევა და შესაბამისად, №„--------“ და №„--------“ საბაჟო დეკლარაციებით განხორციელდა ერთი და იგივე საქონლის დეკლარირების მიზნით მომსახურების 2-ჯერ გაწევა.\n„საჯარო სამართლის იურიდიული პირის შემოსავლების სამსახურის მიერ საქართველოს მთავრობის 2010 წლის 30 მარტის №96 დადგენილებით განსაზღვრული მომსახურების გაწევის წესის დამტკიცების შესახებ“ შემოსავლების სამსახურის უფროსის 2021 წლის 15 იანვრის №108 ბრძანების მე-8 მუხლის მეორე პუნქტის „ე“ ქვეპუნქტის შესაბამისად, მომსახურების საფასურის თანხა ზედმეტად გადახდილად ჩაითვლება მხოლოდ იმ შემთხვევაში, თუ: ე) დაინტერესებულმა პირმა შემოსავლების სამსახურის მომსახურების ან საბაჟო დეპარტამენტის მიერ მომსახურების გაწევამდე უარი თქვა აღნიშნული მომსახურების მიღებაზე, რასაც მოცემულ შემთხვევაში ადგილი არ ჰქონია.\nამდენად, ვინაიდან მომჩვანმა განცხადების შემოტანის/დეკლარაციის რეგისტრაციის შემდეგ განაცხადა უარი მომსახურების მიღებაზე, მის მიერ გადახდილი საფასური ზედმეტად გადახდილად არ ჩაითვლება და არ დაუბრუნდება.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ საჩივარი უსაფუძვლოა და არ არ არსებობს მისი დაკმაყოფილების საფუძველი. \n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ: \n\n\n1. შპს „------- -ის “ (ს/ნ „--------“) საჩივარი არ დაკმაყოფილდეს;\n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: თბილისი, ვახტანგ გორგასლის ქ. №16) ან თბილისის საქალაქო სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსხვადასხვა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n14\n\nდოკუმენტის დათვალიერება\n\ninfohub@rs.ge",
    "title": "Document 88aa4305-4f26-4262-86c6-de7b36b132a0"
  }
}