{
  "id": "96b066e9-d6d6-4b85-8a19-4310fa5be77f",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21628/2/2023\n07 მარტი 2024\nდოკუმენტის #:\n21628/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n06 მარტი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№ 21628/2/2023\n06 მარტი 2024\n﻿გ ა დ ა წ ყ ვ ე ტ ი ლ ე ბ ა \n\n\n\n\nმომჩივანი:  შპს„----------“ (ს/ნ ----------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 23.02.2024 წელს განიხილა და მიიღო გადაწყვეტილება შპს ----------- 18.12.2023 წელს რეგისტრირებულ საჩივარზე (რეგისტრაციის №21628/2/2023).\n\n\nდავის საგანი:\nდაკისრებული სანქციებისგან გათავისუფლება საგადასახადო კოდექსის 269-ე მუხლის მე-7 ნაწილის\nსაფუძველზე.\n\n\nგასაჩივრებული გადაწყვეტილება:\n1. აუდიტის დეპარტამენტის 3.08.2023 წლის №025-14 საგადასახადო მოთხოვნა;\n2. შემოსავლების სამსახურის 24.10.2023 წლის №26168 ბრძანება.\n\n\nდარიცხული თანხა: 130 892.33 ლარი.\nმათ შორის:\nგადასახადი - 83317\nმიწა-არასასოფლო - 4 002\nმიწის გადასახადი (სასოფლო) – 18\nსაშემოსავლო გადასახადი - 54 037\nქონების გადასახადი - 25 260\nჯარიმა - 35 654\nსაურავი - 11 921.33\n\n\nფაქტების აღწერა/დარიცხვის საფუძვლები\nმომჩივნის საქმიანობაა ხილის და ბოსტნეულის წვენებისა და კონსერვების, ასევე ვაშლის კონცენტრატის წარმოება.\nაუდიტის დეპარტამენტის 2023 წლის 27 აპრილის №9197 ბრძანების საფუძველზე განხორციელდა მომჩივნის საქმიანობის 2020 წლის პირველი იანვრიდან 2023 წლის 26 აპრილამდე საანგარიშო პერიოდების კამერალური საგადასახადო შემოწმება. შემოწმების შედეგები აისახა 2023 წლის 28 ივლისის საგადასახადო შემოწმების აქტში, რომლის საფუძველზე გამოიცა 2023 წლის 2 აგვისტოს №18993 ბრძანება და 3.08.2023 წლის №025-14 საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურის 24.10.2023 წლის №26168 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\nმომჩივანმა წარმოდგენილ საჩივართან დაკავშირებით, დამატებით დააზუსტა, რომ 2023 წლის 13 ნოემბერს კომპანიის მიერ შემოსავლების სამსახურში გაგზავნილი იქნა საჩივარი, თუმცა კურიერის მიზეზით 17 ნოემბერს დაუბრუნდა უკან. ვინაიდან 2023 წლის 18-19 ნოემბერი იყო დასვენების დღეები (შაბათი, კვირა), 20 ნოემბერს საჩივარი ელექტრონული ფორმით ატვირთა. ითხოვს საბჭომ დაუშვას გამონაკლისი და ვადაგადაცილება ჩაეთვალოს საპატიოდ. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო: საგადასახადო კოდექსის 305-ე მუხლის პირველი ნაწილის თანახმად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გაასაჩივროს გადაწყვეტილება მისი ჩაბარებიდან 20 დღის ვადაში.\nსაგადასახადო კოდექსის 44-ე მუხლის მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nსაგადასახადო კოდექსის 301-ე მუხლის „ე“ ქვეპუნქტის თანახმად, დავის განმხილველი ორგანო საჩივარს არ განიხილავს თუ გასულია საჩივრის წარდგენის ვადა.\nგადასახადების ადმინისტრირების საინფორმაციო სისტემის მონაცემებით დგინდება, რომ შემოსავლების სამსახურის 24.10.2023 წლის №26168 ბრძანებას გადასახადის გადამხდელი გაეცნო ელექტრონულად ავტორიზებული მომხმარებლის გვერდზე - 24.10.2023 წელს, მისი გასაჩივრების ბოლო ვადა იყო 13.11.2023 წელი, ხოლო საჩივარი საბჭოში წარმოდგენილია 18.12.2023 წელს, გასაჩივრების ვადის გასვლის შემდეგ. შესაბამისად, დარღვეულია საჩივრის წარდგენის კანონით დადგენილი 20 დღიანი ვადა.\nსაგადასახადო კოდექსის 299-ე მუხლის მე-10 ნაწილის თანახმად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nმომჩივანი აღნიშნავს, რომ 2023 წლის 13 ნოემბერს კომპანიის მიერ შემოსავლების სამსახურში გაგზავნილი იქნა საჩივარი, თუმცა კურიერის მიზეზით 17 ნოემბერს დაუბრუნდა უკან. ვინაიდან 2023 წლის 18-19 ნოემბერი იყო დასვენების დღეები (შაბათი, კვირა), 20 ნოემბერს საჩივარი ელექტრონული ფორმით ატვირთა.\nმომჩივნის მიერ გასაჩივრების ვადის გაშვებასთან დაკავშირებით, დამატებით წარმოდგენილ არგუმენტთან მიმართებით საგულისხმოა, რომ შემოსავლების სამსახურში წარდგენილი საჩივრით, რომელიც მომჩივანმა 2023 წლის 20 ნოემბერს ატვირთა (კურიერის ბრალეულობის გამო 17 ნოემბერს დაუბრუნდა) ირკვევა, რომ მომჩივანმა გაასაჩივრა არა შემოსავლების სამსახურის 24.10.2023 წლის №26168 ბრძანება, არამედ, აუდიტის დეპარტამენტის 3.08.2023 წლის №025-14 საგადასახადო მოთხოვნა. შემოსავლების სამსახურის 28.11.2023 წლის №29500 ბრძანებით, საჩივარი საგადასახადო კოდექსის 301-ე მუხლის „ზ“ ქვეპუნქტის საფუძველზე დარჩა განუხილველი. ამასთან, აღსანიშნავია ის ფაქტიც, რომ მომჩივანს შემოსავლების სამსახურის 24.10.2023 წლის №26168 ბრძანებაც, რომ ჰქონოდა გასაჩივრებული, მისი გასაჩივრების ვადაც გაშვებული იყო, ვინაიდან საჩივრის წარდგენის ვადა იყო 13 ნოემბერი, საჩივარი კი შემოსავლების სამსახურში წარდგენილია 20 ნოემბერს. მომჩივანს, კურიერის ან საფოსტო დაწესებულების ბრალეულობის დამადასტურებელი რაიმე მტკიცებულება საბჭოში არ წარმოუდგენია.\nამგვარად, ვინაიდან გასულია შემოსავლების სამსახურის 24.10.2023 წლის №26168 ბრძანების გასაჩივრების კანონმდებლობით დადგენილი ვადა და ამასთან, არ იკვეთება სადავო აქტის გასაჩივრებისთვის დადგენილი ვადის აღდგენის საფუძველი, საბჭოს მიაჩნია, რომ საჩივარი საგადასახადო კოდექსის 301-ე მუხლის „ე“ ქვეპუნქტის საფუძველზე, უნდა დარჩეს განუხილველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა:\n\n\n1. საჩივარი დარჩეს განუხილველი;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგასულია საჩივრის წარდგენის ვადა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n55\n\nდოკუმენტის დათვალიერება\n\ninfohub@rs.ge",
    "title": "Document 96b066e9-d6d6-4b85-8a19-4310fa5be77f"
  }
}