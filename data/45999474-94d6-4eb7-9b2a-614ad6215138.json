{
  "id": "45999474-94d6-4eb7-9b2a-614ad6215138",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19230/2/2023\n07 ივნისი 2023\nდოკუმენტის #:\n19230/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n04 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nგადასახადისაგან გათავისუფლება, საქონლის მიწოდება, მომსახურების გაწევა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19230/2/2023\n4.05.2023 \n\n\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: „----------“ (პ/ნ ----------)\nმოპასუხე: აუდიტის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 4.05.2023 წელს განიხილა და მიიღო გადაწყვეტილება ------------ 28.03.2023 წელს რეგისტრირებულ საჩივარზე (რეგისტრაციის №19230/2/2023). \n\n\nდავის საგანი:\nგადასახადების გაანგარიშება დღგ-ის გარეშე თანხიდან.\n\n\nგასაჩივრებული გადაწყვეტილება:\n1. აუდიტის დეპარტამენტის 15.12.2022 წლის №006-566 საგადასახადო მოთხოვნა;\n2. შემოსავლების სამსახურის 14.03.2023 წლის №4792 ბრძანება.\n\n\nდარიცხული თანხა: 72 771,99 ლარი.\nმათ შორის:\nგადასახადი - 43 876\nდღგ - 39 803\nსაშემოსავლო გადასახადი - 4 073\nჯარიმა - 13 092\nსაურავი - 15 803,99\n\n\nფაქტების აღწერა/დარიცხვის საფუძვლები\nაუდიტის დეპარტამენტის 14.12.2022 წლის კამერალური საგადასახადო შემოწმების აქტით შემოწმებულია 1.01.2019 წლიდან 1.06.2022 წლამდე პერიოდი.\nსაჯარო რეესტრის მონაცემების მიხედვით მომჩივანმა შპს „---------“-ისგან (ს/ნ -----------) 10.12.2018 წელს შეიძინა -------- ბინა (მის.: ---------), რომლებიც იპოთეკით იყო დატვირთული სს ------ ბანკის მიერ. აქედან 20 ბინის რეალიზაცია განხორციელდა 2020 წლის ივნისის და ივლისის პერიოდში. ამავე კომპანიისაგან 30.12.2019 წელს შეძენილი იქნა 3 კომერციული ფართი, რომელთა რეალიზაცია განხორციელდა 2021 წლის აპრილის და ივნისის თვეებში. 1.01.2021 წლამდე მოქმედი საგადასახადო კოდექსის 157-ე მუხლის პირველი ნაწილის, 161-ე მუხლის პირველი ნაწილის „ა“ ქვეპუნქტის და მე-9 მუხლის პირველი ნაწილის გათვალისწინებით, ვინაიდან გადასახადის გადამხდელის მიერ განხორციელებულმა დასაბეგრი ოპერაციების საერთო თანხამ 12 კალენდარული თვის განმავლობაში 30.07.2020 წელს (ბინების და კომერციული ფართების რეალიზაცია) გადააჭარბა 100 000 ლარს და შეადგინა 197 915 ლარი, გადასახადის გადამხდელს წარმოეშვა დღგ-ის გადამხდელად სავალდებულო რეგისტრაციის ვალდებულება. შესაბამისად, დაიბეგრა საგადასახადო კოდექსის 169-ე მუხლის მიხედვით 18%-იანი განაკვეთით (დღგ-ის გარეშე თანხიდან). ამასთან, გადასახადის გადამხდელს დაეკისრა საგადასახადო კოდექსის 282-ე მუხლით გათვალისწინებული ჯარიმა დღგ-ის გადამხდელად სავალდებულო რეგისტრაციის გარეშე საქმიანობისთვის, დღგ-ით დასაბეგრი ბრუნვის 5%-ის ოდენობით.\nსაგადასახადო კოდექსის 82-ე მუხლის პირველი ნაწილის „ვ.გ“ ქვეპუნქტის და მე-4 ნაწილის გათვალისწინებით, კომერციული ფართის შემთხვევაში მიღებული ნამეტი დაიბეგრა საშემოსავლო გადასახადით საგადასახადო კოდექსის 81-ე მუხლის პირველი ნაწილის საფუძველზე. გადასახადის გადამხდელს დაერიცხა საშემოსავლო გადასახადი და დაეკისრა ჯარიმა საგადასახადო კოდექსის 275-ე მუხლის შესაბამისად. ბინების რეალიზაციაზე მიღებული ნამეტი არ ფიქსირდება.\nშემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 15.12.2022 წლის №006-566 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 14.03.2023 წლის №4792 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, მე2 მუხლის მე-2 ნაწილზე, მე-9 მუხლზე, „გადასახადების ადმინისტრირების შესახებ“ საქართველოს ფინანსთა მინისტრის 31.12.2010 წლის №996 ბრძანებით დამტკიცებული ინსტრუქციის 49-ე მუხლის „ა“ ქვეპუნქტზე, შესამოწმებელ პერიოდში მოქმედი საგადასახადო კოდექსის 157-ე მუხლის პირველ და მე-7 ნაწილებზე, 160-ე მუხლის „ა“ ქვეპუნქტზე, 161-ე მუხლის პირველ და მე-8 ნაწილებზე, 171-ე მუხლის პირველ ნაწილზე, 159-ე მუხლის პირველი ნაწილის „ა“ ქვეპუნქტზე, 163-ე მუხლის პირველ ნაწილზე, მე-2 ნაწილზე და მე-6 ნაწილის „ბ“ ქვეპუნქტზე, 164-ე მუხლის პირველ ნაწილზე, 168-ე მუხლის პირველ ნაწილზე, 282-ე მუხლის პირველ ნაწილზე, 81-ე მუხლის პირველ ნაწილზე, მე-100 მუხლის პირველ ნაწილზე და მე-3 ნაწილის „ბ“ ქვეპუნქტზე, 102-ე მუხლის პირველი ნაწილის „ბ“ ქვეპუნქტზე, 82-ე მუხლის პირველი ნაწილის „ვ.გ“ ქვეპუნქტზე და მე-4 ნაწილის „ბ.ა“ ქვეპუნქტზე, 153- ე მუხლის პირველი ნაწილის „ა“ ქვეპუნქტზე, 43-ე მუხლის მე-4 ნაწილზე და ყურადღებას ამახვილებს ფაქტობრივ გარემოებებზე, რომლის მიხედვით დგინდება, რომ შესამოწმებელ პერიოდში ფიზიკურ პირს განხორციელებული აქვს უძრავი ქონების რეალიზაციის ოპერაციები, რომელთან დაკავშირებით არ აქვს შესრულებული საგადასახადო ვალდებულებები. ამასთან, აუდიტის დეპარტამენტის მიერ წარმოდგენილი ინფორმაციით დგინდება, რომ როგორც დღგ-ის, ასევე საშემოსავლო გადასახადის ნაწილში გაანგარიშება განხორციელებულია დღგ-ის გარეშე.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახური განმარტავს, რომ შემოწმების მიერ დღგ-ის და საშემოსავლო გადასახადის ნაწილში საგადასახადო ვალდებულებების განსაზღვრა მართლზომიერია, საჩივარი დაუსაბუთებელია და არ უნდა დაკმაყოფილდეს. \n\n\nმომჩივნის არგუმენტაცია\nაუდიტის დეპარტამენტს არასწორად აქვს გაანგარიშებული დღგ-ის თანხა - 39 803 ლარი, ვინაიდან უძრავი ქონების რეალიზაცია მოხდა - 197 915 ლარად, მასში უკვე გათვალისწინებულია დღგ-ის თანხა და გაანგარიშება უნდა განხორციელდეს იმ პრინციპით, რომ მთლიანი თანხიდან ამოღებული უნდა იქნას დღგ-ის თანხა და დღგ-ით დასაბეგრი ბრუნვა შეადგენს - 167 725 ლარს, ხოლო მასზე დარიცხული დღგ შეადგენს - 30 190 ლარს, აქედან გამომდინარე უნდა მოხდეს დღგ-ის თანხის გადაანგარიშება როგორც ამას ითვალისწინებს საგადასახადო კოდექსი.\nაუდიტის დეპარტამენტს არასწორად აქვს გაანგარიშებული დამატებით დარიცხული საშემოსავლო გადასახადის თანხა, აღნიშნული გადასახადის გაანგარიშებისას გათვალისწინებული უნდა იქნას ერთობლივ შემოსავალში ასახული თანხა დღგ-ის გარეშე და ამის შემდგომ გადაანგარიშდეს საშემოსავლო გადასახადი, ხოლო გადაანგარიშების შემდგომ მიღებული იქნება ზარალი და შესაბამისად უნდა მოხდეს დამატებით დარიცხული საშემოსავლო გადასახადის გაუქმება.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nშესაბამის პერიოდში მოქმედი საგადასახადო კოდექსის 161-ე მუხლის პირველი ნაწილის „ა.ა“ ქვეპუნქტის თანახმად, დღგ-ით დასაბეგრი ოპერაციებია საქართველოს ტერიტორიაზე ეკონომიკური საქმიანობის ფარგლებში საქონლის მიწოდება ან/და მომსახურების გაწევა, რომლის დროსაც დასაბეგრი ოპერაციის თანხა განისაზღვრება დღგ-ის გადამხდელის მიერ მიღებული ან მისაღები კომპენსაციის თანხის მიხედვით, ხოლო ამ ნაწილის „ა.ბ.დ“ ქვეპუნქტით გათვალისწინებულ შემთხვევაში – მიღებული კომპენსაციის თანხის მიხედვით (გადასახადების, მოსაკრებლებისა და სხვა გადასახდელების ჩათვლით) დღგ-ის ან/და პირგასამტეხლოს გარეშე, გარდა ამ მუხლის მე-2 ნაწილით გათვალისწინებული შემთხვევისა.\nსაგადასახადო კოდექსის 82-ე მუხლის მე-4 ნაწილის „ბ.ა“ ქვეპუნქტის თანახმად, ამ მუხლის მიზნებისათვის აქტივის „რეალიზაციით მიღებული ნამეტი“ იანგარიშება, როგორც სხვაობა აქტივის მიწოდების ფასსა და მასზე საკუთრების უფლების წარმოშობისას მისი შეძენის ფასს შორის. შემოწმების შედეგად დადგენილია, რომ მომჩივანმა შპს „-----------“-ისგან (ს/ნ -----------) შეიძინა 21 ბინა და 3 კომერციული ფართი.\nგანხორციელებულმა დასაბეგრი ოპერაციების საერთო თანხამ 12 კალენდარული თვის განმავლობაში 30.07.2020 წელს (ბინების და კომერციული ფართების რეალიზაცია) გადააჭარბა 100 000 ლარს და შეადგინა 197 915 ლარი. საბჭო ყურადღებას ამახვილებს იმ გარემოებაზე, რომ დღგ-ის 18%-იანი განაკვეთით დასაბეგრი ბრუნვის დღგ-ის გარეშე თანხიდან განსაზღვრის თაობაზე მითითებულია საგადასახადო შემოწმების აქტში. ხოლო, სადავო საკითხზე აუდიტის დეპარტამენტის 21.04.2023 წლის №----------- წერილით წარმოდგენილი ინფორმაციის და გაანგარიშების მიხედვით, დღგ-ით დასაბეგრი ბრუნვა და საშემოსავლო გადასახადით დასაბეგრი ბაზა განსაზღვრულია დღგ-ის გარეშე თანხიდან. აღნიშნულიდან გამომდინარე, საბჭო მიიჩნევს, რომ მომჩივნის საგადასახადო ვალდებულებები განსაზღვრულია კანონმდებლობის შესაბამისად, საჩივარი დაუსაბუთებელია და არ არსებობს სადავო აქტების გაუქმების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2.გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\n\n\nჩამოტვირთვა\nგაზიარება\nთეგები:\nსაქონლის მიწოდება/მომსახურების გაწევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n29\n\nდოკუმენტის დათვალიერება\n\ninfohub@rs.ge",
    "title": "Document 45999474-94d6-4eb7-9b2a-614ad6215138"
  }
}