{
  "id": "ead4ea31-4beb-4326-8c6d-60998d72782e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 5328-3\n20 დეკემბერი 2022\nდოკუმენტის #:\n5328-3\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n13 მარტი 2018\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nმიწაზე ქონების გადასახადის გადამხდელი და დაბეგვრის ობიექტი, მიწაზე ქონების გადასახადის განაკვეთი\nჩამოტვირთვა\nგაზიარება\nN 5328\n13/03/2018\n\n\n\n\n\n\nსს -----\n(მის: ქ.-------)\nსადავო საკითხთან დაკავშირებით საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურის დავების განხილვის საბჭომ 2018 წლის 14 თებერვალს გამართულ სხდომაზე (ოქმი N15) განიხილა სს ----- 2018 წლის 22 იანვრის საჩივარი შემოსავლების სამსახურის აუდიტის დეპარტამენტის 2017 წლის 20 დეკემბრის საგადასახადო შემოწმების აქტთან, 2017 წლის 22 დეკემბრის N34891 ბრძანებასა და 2017 წლის 22 დეკემბრის N094-376 საგადასახადო მოთხოვნასთან დაკავშირებით.\n\n\nგადასახადის გადამხდელს საჩივარში წარმოდგენილი აქვს შემდეგი სადავო საკითხი:\nსადავო საკითხი. არ ეთანხმება ქონების (მიწის) გადასახადის დარიცხვას და განმარტავს, რომ სს ----- შესამოწმებელ პერიოდში ----- ის რაიონში ფლობდა არასასოფლო- სამეურნეო დანიშნულების 185540 კვ.მ მიწის ნაკვეთს. მიწის ნაკვეთის შესაბამისად ტერიტორიულ ერთეულზე 2014 წლის 21 მარტს დეკლარირებულია შეცდომის გარეშე, რასაც ადასტურებს საგადასახადო შემოწმების აქტიც. განმარტავს, რომ სხვაობა გამოწვეულია შემოსავლების სამსახურის ელექტრონული დეკლარირების სისტემის მიერ გადასახადის განაკვეთის მეასედებამდე დამრგვალების გამო. ტერიტორიული კოეფიციენტის ნამრავლი 0.24-ზე უდრის 0.192-ს (0.8*0.24=0.192). შემოსავლების სამსახურის ელექტრონული დეკლარირების სისტემა აღნიშნულ ფართობს ამრავლებს 0.19-ზე, გადამხდელს კი ამ შემთხვევაში არ ჰქონდა საშუალება ემოქმედა გამოთვლილი გადასახადის ოდენობაზე.\n\n\nშემოსავლების სამსახურში საქმეზე არსებული ინფორმაციით დგინდება, რომ აუდიტის დეპარტამენტის 2017 წლის 31 აგვისტოს N23112 ბრძანების საფუძველზე ჩატარებული იქნა სს ----- საგადასახადო შემოწმება, რაზეც 2017 წლის 20 დეკემბერს შედგენილი იქნა საგადასახადო შემოწმების შუალედური აქტი. აღნიშნული შემოწმების შედეგებზე გადამხდელს წარედგინა 2017 წლის 22 დეკემბრის N34891 ბრძანება და 2017 წლის 22 დეკემბრის N094-376 საგადასახადო მოთხოვნა, რომლითაც გადამხდელს ბიუჯეტში დამატებით გადასახდელად დაერიცხა სულ 38768.45 ლარი, მათ შორის ძირითადი გადასახადი 23890, ჯარიმა 14753 ლარი, საურავი 125.45 ლარი.\n\n\nშემოწმების აქტის მიხედვით სადავო საკითხთან დაკავშირებით დარიცხვა გამოწვეულია შემდეგი გარემოებებით:\nქონების გადასახადის დეკლარაციაში წარდგენილი მიწა ფართობის და ადგილმდებარეობის მიხედვით შესაბამისობაშია შემოწმებით დადგენილ მონაცემთან, თუმცა გადასახადის თანხა ნაკლებია შესაბამისი ფართობისა და განაკვეთის ნამრავლზე. შემოწმებით გაიზარდა 2014 წლის პერიოდის მიწაზე ქონების გადასახადი, რაზედაც გადამხდელს დაერიცხა ჯარიმა სსკ-ის 275-ე მუხლის მე-2 ნაწილის მიხედვით.\n\n\nშემოსავლების სამსახურის დავების განხილვის საბჭომ განიხილა წარმოდგენილი საჩივარი და მიიჩნია, რომ სადავო საკითხთნ დაკავშირებით იგი არ უნდა დაკმაყოფილდეს შემდეგ გარემოებათა გამო:\nსსკ-ის 203-ე მუხლის პირველი ნაწილის „ა“ ქვეპუნქტის თანახმად, მიწაზე ქონების გადასახადის გადამხდელია პირი საგადასახადო წლის 1 აპრილის მდგომარეობით:\nა) მის საკუთრებაში არსებულ მიწაზე;\nბ) სახელმწიფო საკუთრებაში არსებულ მიწაზე, რომლითაც სარგებლობს ან რომელსაც ფლობს იგი;\nგ) მის მფლობელობაში ან/და სარგებლობაში  არსებულ,  გარდაცვლილი  პირის  სახელზე რეგისტრირებულ მიწის ნაკვეთზე, გარდა იმ შემთხვევისა, როდესაც მიწის ნაკვეთით სარგებლობა ხორციელდება იჯარის, ქირის, უზუფრუქტის ან სხვა ამგვარი სახის ხელშეკრულების საფუძველზე.\nსსკ-ის 204-ე მუხლის მე-2 ნაწილის თანახმად, არასასოფლო-სამეურნეო დანიშნულების მიწაზე ქონების გადასახადის განაკვეთები კონკრეტული მიწის ნაკვეთისათვის, მიწის ნაკვეთის ადგილმდებარეობის გათვალისწინებით, გაიანგარიშება შემდეგი წესით:\nა) გადასახადის საბაზისო განაკვეთი დგინდება წელიწადში მიწის ერთ კვადრატულ მეტრზე 0.24 ლარის ოდენობით;\nბ) ადგილობრივი თვითმმართველობის წარმომადგენლობითი ორგანოს გადაწყვეტილებით, შესაბამისი საბაზისო განაკვეთი მრავლდება ტერიტორიულ კოეფიციენტზე. ამასთანავე, ტერიტორიული კოეფიციენტი არ შეიძლება იყოს 1,5-ზე მეტი.\nწარმოდგენილი მტკიცებულებებისა და საბჭოს სხდომაზე გამოთქმული მოსაზრებების საფუძველზე  შემოსავლების სამსახურის დავების განხილვის საბჭომ განმარტა, რომ შემოწმების შედეგად გამოვლინდა სხვაობა ქონების გადასახადით დასაბეგრი ბაზის, კერძოდ, არასასოფლო-სამეურნეო დანიშნულების მიწის მიხედვით დასარიცხ ქონების გადასახადის თანხასა და გადამხდელის მიერ წარმოდგენილი ქონების გადასახადის დეკლარაციით დარიცხულ ქონების გადასახადის თანხას შორის. შესაბამისად, შემოსავლების სამსახურის დავების განხილვის საბჭომ მიიჩნა, რომ გადამხდელის მოთხოვნა მიწაზე დარიცხული ქონების გადასახადის გაუქმების ნაწილში უსაფუძვლოა და არ უნდა დაკმაყოფილდეს.\n\n\nაღნიშნულიდან გამომდინარე, საქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. სს ----- 2018 წლის 22 იანვრის საჩივარი სადავო საკითხთან დაკვშირებით არ დაკმაყოფილდეს;\n2. აღნიშნული გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვ. გორგასლის ქ. N16) ან სასამართლოში (მის: ქ. თბილისი, დავით აღმაშენებლის ხეივანი მე-12 კმ. N6), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nარასასოფლო-სამეურნეო მიწა\nუკუკავშირი\nდაკავშირებული დოკუმენტები\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n30\n\nდოკუმენტის დათვალიერება\n\ninfohub@rs.ge",
    "title": "Document ead4ea31-4beb-4326-8c6d-60998d72782e"
  }
}