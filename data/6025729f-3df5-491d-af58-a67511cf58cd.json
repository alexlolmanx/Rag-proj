{
  "id": "6025729f-3df5-491d-af58-a67511cf58cd",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 27001-5\n20 დეკემბერი 2022\nდოკუმენტის #:\n27001-5\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n09 სექტემბერი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nდაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nეკონომიკური საქმიანობა, საქონლის მიწოდება, მომსახურების გაწევა, დაბეგვრის ობიექტი, უსასყიდლოდ საქონლის მიწოდება/მომსახურების გაწევა ან/და ფულადი სახსრების გადაცემა, დღგ-ით დასაბეგრი ოპერაციები, ზოგადი დებულებები\nჩამოტვირთვა\nგაზიარება\nბრძანება N 27001\n09/09/2020 \n\n\n\n\nშპს ------------------\n(მის.: ქ. ------------)\nსადავო საკითხთან დაკავშირებით\nსაჩივრების დაკმაყოფილების თაობაზე\n\n\n\n\nშემოსავლების სამსახურმა დავების განხილვის საბჭოს 2020 წლის 05 ივნისის და 12 აგვისტოს სხდომებზე (ოქმი №36 და №58) განიხილა შპს ---------------- ს 2020 წლის 29 იანვრისა №18668/21 და 2020 წლის 18 მარტის №60943/21 საჩივრები, შემოსავლების სამსახურის აუდიტის დეპარტამენტის 2019 წლის 30 დეკემბრის №007-688 საგადასახადო მოთხოვნასთან დაკავშირებით.\n\n\n\n\nგადასახადის გადამხდელის პოზიცია:\nსაბავშვო ბაღზე იჯარით გაცემული ფართის უსასყიდლო იჯარად განხილვა, მომჩივანი განმარტავს, რომ კომპანია ბაღის წლის ფინანსური შედეგების მიხედვით იღებს შემოსავალს და ამასთან, დღგ-ს მიზნებისთვის კომპანია თვითონ განიხილავდა აღნიშნულს უსასყიდლო მიწოდებად.\n\n\nფაქტობრივი გარემოებები:\nსაქმეში არსებული მასალებით ირკვევა, რომ შემოსავლების სამსახურის აუდიტის დეპარტამენტის 2018 წლის 13 აპრილის №8572 ბრძანების საფუძველზე ჩატარდა შპს ----- ს გასვლითი საგადასახადო შემოწმება. შესამოწმებელ პერიოდად განისაზღვრა 2016 წლის 01 იანვრიდან 2018 წლის 01 მარტამდე საანგარიშო პერიოდი. შემოწმების შედეგებზე 2019 წლის 30 დეკემბერს შედგა საგადასახადო შემოწმების აქტი, რის საფუძველზეც აუდიტის დეპარტამენტმა გამოსცა 2019 წლის 30 დეკემბრის №47566 ბრძანება გადასახადების/გადასახდელების და საგადასახადო სანქციების თანხების დარიცხვის/შემცირების შესახებ და ამავე თარიღის №007-688 საგადასახადო მოთხოვნა. გადამხდელის საგადასახადო ვალდებულება დაექვემდებარა შემცირებას სულ 1 715 672 ლარი, მათ შორის: გადასახადი 1 718 472 ლარი, ჯარიმა დაერიცხა 2 800 ლარი, ხოლო საურავი 0 ლარი.\n\n\nსადავო საკითხთან დაკავშირებით, საგადასახადო შემოწმების აქტის მიხედვით დგინდება, რომ დამატებით გადასახადების დარიცხვა გამოწვეულია შემდეგი გარემოებებით: \nსაწარმოს საქმიანობის საგანია მის მიერ აშენებულ მრავალფუნქციურ საცხოვრებელ კოპლექსში არსებული ფართების, ბეტონის და ბეტონის ნაწარმის წარმოება/რეალიზაცია. საწარმოს ძირითად საქმიანობასთან ერთად უფიქირდება სხვადასხვა არასაოპერაციო შემოსავლები: კურსთაშორის სხვაობით, იჯარით (როგორც ფართების, ისე სამშენებლო ტექნიკის) მიღებული შემოსავალი. რიგ შემთხვევებში ფიქსირდება საქონლის/მომსახურების უსასყიდლო მიწოდება. შესამოწმებელ პერიოდში საწარმოს ასევე ხდება ინვენტარიზაციის შედეგად გამოვლენილი დანაკლისის აღიარება და სხვა. გადამხდელი აღრიცხვას აწარმოებს პროგრამა „1C”-ში. სადაც დეტალურად არის ასახული საქმიანობის პროცესში განხორციელებული ყველა ოპერაცია. შემოწმების პროცესში სააღრიცხვო დოკუმენტაციისა და შემოსავლების სამსახურის ერთ. ელ. ბაზაში არსებული ინფორმაციის საფუძველზე გაანგარიშებულ იქნა საწარმოს ერთობლივი შემოსავალი ყველა ზემოხსენებული ფაქტობრივი გარემოებების გათვალისწინებით, შედეგად გამოვლინდა სხვაობები 2016 წლის საანგარიშო პერიოდის დეკლარირებულ მონაცემებთან შედარებით. ყოველივე ზეამოაღნიშნულის გათვალისწინებით გაიზარდა 2016 წლის ერთობლივი შემოსავალი. საქართველოს საგადასახადო კოდექსის 97-ე მუხლის მიხედვით, გათვალისწინებით შემოწმების მიერ დაკორექტირდა (ჯამური მონაცემებით გაიზარდა) მოგების გადასახადით დასაბეგრი ბაზები. ასევე, საქართველოს საგადასახადო კოდექსის 160-ე, 161-ე და 168-ე მუხლების მოთხოვნების გათვალისწინებით, შემოწმების მიერ დაკორექტირდა დღგ-ის 18%-თ, ჩათვლის უფლებით და ჩათვლის უფლების გარეშე დასაბეგრი ოპერაციები.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ სადავო საკითხთან დაკავშირებით საჩივარი უნდა დაკმაყოფილდეს შემდეგ გარემოებათა გამო:\nსაჩივარში წარმოდგენილ სადავო საკითხთან დაკავშირებით, შემოსავლების სამსახური მიუთითებს საქართველოს საგადასახადო კოდექსის მე-16 მუხლის მე-2 ნაწილზე, რომლის თანახმად, მომსახურების გაწევად ითვლება პირის მიერ სხვა პირისათვის მისივე ნებით, კომპენსაციის მიზნით ან უსასყიდლოდ ისეთი მოქმედების შესრულება, რომელიც არ არის საქონლის მიწოდება. დამატებული ღირებულების გადასახადის მიზნებისათვის მომსახურების მიწოდებას არ მიეკუთვნება ისეთი მომსახურების გაწევა, რომელიც გულისხმობს ფულზე საკუთრების უფლების გადაცემას ან დაქირავებით მუშაობას.\nსაქართველოს საგადასახადო კოდექსის 161-ე მუხლის პირველი ნაწილის „ა“ ქვეპუნქტის მიხედვით, დღგ-ით დასაბეგრი ოპერაციაა საქართველოს ტერიტორიაზე ეკონომიკური საქმიანობის ფარგლებში საქონლის მიწოდება ან/და მომსახურების გაწევა.\nსაქართველოს საგადასახადო კოდექსის  97-ე მუხლის პირველი ნაწილის „გ“ ქვეპუნქტის მიხედვით, რეზიდენტი საწარმოს (გარდა ამ მუხლის მე-2, მე-8 და მე-9 ნაწილებით გათვალისწინებული შემთხვევებისა) მოგების გადასახადით დაბეგვრის ობიექტია უსასყიდლოდ საქონლის მიწოდება/მომსახურების გაწევა ან/და ფულადი სახსრების გადაცემა.\nსაქართველოს საგადასახადო კოდექსის 983 მუხლის პირველი ნაწილის თანახმად, ამ მუხლის მიზნებისათვის საქონლის მიწოდება ან მომსახურების გაწევა, რომლის მიზანი არ არის მოგების, შემოსავლის ან კომპენსაციის მიღება, უსასყიდლოდ მიწოდებად ითვლება.\nსაქართველოს საგადასახადო კოდექსის მე-9 მუხლის პირველი ნაწილის თანახმად, ეკონომიკურ საქმიანობად ითვლება ნებისმიერი საქმიანობა, რომელიც ხორციელდება მოგების, შემოსავლის ან კომპენსაციის მისაღებად, მიუხედავად ასეთი საქმიანობის შედეგებისა, თუ ამ მუხლით სხვა რამ არ არის გათვალისწინებული.\nმომჩივანის განმარტებით, საცხოვრებელი კომპლექსი „-----“ -ის ტერიტორიაზე საბავშვო ბაღის ფუნქციონირება განპირობებული იყო კომპანიის ინტერესებიდან გამომდინარე, რადგან აღნიშნული წარმოადგენდა პოტენციური მაცხოვრებლებისთვის დამატებითი სერვისის ხელმისაწვდომობის უზრუნველყოფას. შესაბამისად, საბავშვო ბაღისთვის ისეთი პირობების შეთავაზება კომპანიის მხრიდან, რომლის მიხედვითაც, საიჯარო კომპენსაციის გადახდა დაიწყებოდა ბაღის მიერ ფინანსურ მოგებაზე გასვლის შემდეგ, წარმოადგენდა კომპანიის გრძელვადიანის სტრატეგიის ნაწილს და უზრუნველყოფდა საცხოვრებელი კომპლექსის პოპულარიზაციას.\nყოველივე ზემოაღნიშნულის გათვალისწინებით, შემოსავლების სამსახურმა მიიჩნია, რომ საბავშვო ბაღის შენობის იჯარა არ უნდა იქნას განხილული უსასყიდლო მომსახურების გაწევად მოგების ზრდასთან გრძელვადიან პერიოდში.\nშესაბამისად, შემოსავლების სამსახურმა მიიჩნია, რომ უნდა დაევალოს აუდიტის დეპარტამენტს საბავშვო ბაღის შენობის იჯარის უსასყიდლო მომსახურების გაწევად განხილვის საფუძვლით მოგების გადასახადში დარიცხული თანხები დაუქვემდებაროს შემცირებას.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. შპს ------------- ს საჩივარი სადავო საკითხთან დაკავშირებით დაკმაყოფილდეს;\n2. სადავო საკითხთან დაკავშირებით დაევალოს აუდიტის დეპარტამენტს საბავშვო ბაღის შენობის იჯარის უსასყიდლო მომსახურების გაწევად განხილვის საფუძვლით მოგების გადასახადში დარიცხული თანხები დაუქვემდებაროს შემცირებას;\n3. გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვ. გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 კალენდარული დღის ვადაში.\n\n\n \n\n\n \nჩამოტვირთვა\nგაზიარება\nუკუკავშირი\nდაკავშირებული დოკუმენტები\nაგრეთვე ეძებენ\nდოკუმენტის სტატისტიკა\n\n22\n\nდოკუმენტის დათვალიერება\n\ninfohub@rs.ge",
    "title": "Document 6025729f-3df5-491d-af58-a67511cf58cd"
  }
}