{
  "id": "ae9b4c4c-3103-4b97-98d2-a861fdbea278",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 17690-6\n22 დეკემბერი 2022\nდოკუმენტის #:\n17690-6\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n10 ივლისი 2018\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nხელფასის სახით მიღებული შემოსავლები, გადახდის წყაროსთან გადასახადის დაკავების წესი\nჩამოტვირთვა\nგაზიარება\nN 17690\n10/07/2018\n\n\n\n\n\n\nშპს „-----\n(მის: ------ )\nსადავო საკითხთან დაკავშირებით\nსაჩივრის არ დაკმაყოფილების თაობაზე\n\n\n\n\nშემოსავლების სამსახურის დავების განხილვის საბჭომ 2018 წლის 29 ივნისს გამართულ სხდომაზე (ოქმი N 57) განიხილა შპს ----- საჩივარი, რომლითაც გადამხდელი ითხოვს შემოსავლების სამსახურის 2017 წლის 4 დეკემბრის № 083-39 „საგადასახადო მოთხოვნის“ ბათილად ცნობას.\n\n\nგადამხდელი არ ეთანხმება 214006 ლარის ოდენობით თანხების (საშემოსავლო გადასახადის ჩათვლით) თანამშრომლის მიერ მიღებულ სარგებლად ჩათვლას და დაბეგვრას საშემოსავლო გადასახადით გადახდის წყაროსთან 20-%-იანი განაკვეთით. გადამხდელის ინფორმაციით: 1. შპს ----- ს მიერ შემოსავლების სამსახურისათვის მოწოდებული ინფორმაცია (სალაროს შემოსავლის ორდერი) არ შეესაბამება სიმართლეს. 2. საზოგადოებამ ფ.პ ----- ზე სალაროდან გასცა სესხი 75646 ლარის ოდენობით, თუმცა ვერ ხერხდება სალაროს გასავლის ორდერების წარმოდგენა შემოსავლების სამსახურისათვის, (თუმცა სესხის ნაწილის გაცემა დადასტურებულია ხელშეკრულებითვე). 3. საზოგადოებამ შპს ----- ს ნაღდი ანგარიშსწორებით გადაუხადა მომსახურების ღირებულების ნაწილი 98252 ლარი, თუმცა შპს ----ის მიერ არ მომხდარა თანხის მიღების დადასტურება შესაბამისი დოკუმენტის შედგენით. შესაბამისად, გადამხდელი არ ეთანხმება საშემოსავლო გადასახადით 20%-იანი განაკვეთით დაბეგვრას და მოითხოვს აღნიშნულ ნაწილში ძირითადი გადასახადისა და სანქციების გაუქმებას.\n\n\nშემოსავლების სამსახურის დავების განხილვის საბჭომ განიხილა გადასახადის გადამხდელის საჩივარი და მიიჩნია, რომ სადავო საკითხთან დაკავშირებით არ არსებობს მისი დაკმაყოფილების საფუძვლები შემდეგ გარემოებათა გამო:\nსაქმეში არსებული მასალებით ირკვევა, რომ შემოსავლების სამსახურის აუდიტის დეპარტამენტის 2016 წლის 21 აპრილის N მ-11104 ბრძანების საფუძველზე ჩატარდა შპს ----- გასვლითი საგადასახადო შემოწმება, რაზეც 2017 წლის 27 ნოემბერს შედგენილ იქნა საგადასახადო შემოწმების აქტი. შემოწმების შედეგებზე გადამხდელს წარედგინა 2017 წლის 4 დეკემბრის N 083-39 ,,საგადასახადო მოთხოვნა“, რომლითაც გადამხდელს ბიუჯეტში დამატებით გადასახდელად დაერიცხა სულ 306209 ლარი, მათ შორის ძირითადი გადასახადი 163728 ლარი, ჯარიმა 88470 ლარი და საურავი 54011 ლარი.\n\n\nსადავო საკითხთან დაკავშირებით შემოწმების აქტში აღნიშნულია შემდეგი:\nშესამოწმებელი პერიოდის ბოლოსათვის საზოგადოებას უფიქსირდება დებიტორული დავალიანება სხვადასხვა იურიდიული და ფიზიკური პირების მიმართ ჯამურად 123896 ლარის ოდენობით, მათ შორის:\n1. შპს ----- - 8250 ლარი - მოთხოვნა წარმოქმნილია საქონელის მიწოდების გამო;\n2. ფ.პ ----- - 75646 ლარი - მოთხოვნა წარმოქმნილია შპს ----- ს მიერ გაცემული სესხისგან (გადამხდელის ინფორმაციით თანხა გაცემულია სალაროდან).\nამასთან გადამხდელის წარმოდგენილი ინფორმაციით (ბუღალტრული აღრიცხვა, წარმოდგენილი ცნობები) შპს ------მ, შპს -----ს ნაღდი ანგარიშსწორებით გადაუხადა დავალიანების ნაწილი 98252 ლარის ოდენობით, რაზეც გადამხდელის მიერ არ მოხდა გადახდის დამადასტურებელი დოკუმენტის წარმოდგენა.\nაღნიშნული პირებისგან გამოთხოვილი ინფორმაციის შესაბამისად:\n1. შპს ----- ს შპს ----- ს მიმართ კრედიტორული დავალიანება არ გააჩნია (დავალიანების დაფარვა დასტურდება სალაროს გასავლის ორდერით)\n2. ფ.პ ------- ს განმარტებით შპს ----- ს მიერ მასზე გაიცა სესხი 10943 ლარის ოდენობით (ნაცვლად შპს -----ს ბუღალტრულ აღრიცხვაში ასახული 75646 ლარისა)\nშპს ----- სგან გამოთხოვილი ინფორმაციის შესაბამისად (ბუღალტრული ბარათი, ახსნა განმარტება) 98252 ლარი არ არის გადახდილი. შემოწმებით ზემოთაღნიშნული თანხების ჯამურად 214006 ლარის ოდენობით (საშემოსავლო გადასახადის ჩათვლით) ჩაითვალა თანამშრომლის მიერ მიღებულ სარგებლად და დაიბეგრა საშემოსავლო გადასახადით გადახდის წყაროსთან 20-%-იანი განაკვეთით სსკ-ის 154-ე მუხლით დადგენილი წესით.\n\n\nაღნიშნულ საკითხთან დაკავშირებით დავების განხილვის საბჭო ყურადღებას ამახვილებს, საქართველოს საგადასახადო კოდექსის 73-ე მუხლის მე-4 ნაწილზე, რომლის მიხედვითაც თუ რაიმე თანხა გამოიყენება კონკრეტული პირის ინტერესებისათვის, ჩაითვლება, რომ ეს თანხა მიღებული აქვს ამ პირს. ამავე მუხლის მე-9 ნაწილის „ბ“ ქვეპუნქტის შესაბამისად საგადასახადო ორგანოს უფლება აქვს სამეურნეო ოპერაციის ფორმისა და შინაარსის გათვალისწინებით შეცვალოს მისი კვალიფიკაცია, თუ ოპერაციის ფორმა არ შეესაბამება მის შინაარსს.\nსსკ-ის 101-ე მუხლის მიხედვით ხელფასის სახით მიღებულ შემოსავლებს განეკუთვნება ფიზიკური პირის მიერ დაქირავებით მუშაობის შედეგად მიღებული ნებისმიერი საზღაური ან სარგებელი, მათ შორის, წინა სამუშაო ადგილიდან პენსიის ან სხვა სახით მიღებული შემოსავალი, ან შემოსავალი მომავალი სამუშაო ადგილიდან.\nსსკ-ის 154-ე მუხლის მიხედვით კი გადახდის წყაროსთან გადასახადის დაკავება ევალება საგადასახადო აგენტს, რომელიც არის იურიდიული პირი, საწარმო/ორგანიზაცია ან მეწარმე ფიზიკური პირი, რომელიც დაქირავებულს უხდის ხელფასს.\nზემოთ აღნიშნული ნორმების, შემოსავლების სამსახურის დავების განხილვის საბჭოს სხდომაზე გამოთქმული მოსაზრებებისა და არსებული ფაქტობრივი გარემოებების გათვალისწინებით საბჭო მიიჩნევს სახეზეა თანამშრომლის მიერ თანხის საკუთარი მიზნებისათვის გამოყენება, შესაბამისად ჯამურად 214006 ლარის ოდენობის თანხის თანამშრომლის მიერ მიღებულ სარგებლად კვალიფიკაცია და დაბეგვრა საშემოსავლო გადასახადით გადახდის წყაროსთან 20-%-იანი განაკვეთით სსკ-ის 154-ე მუხლით დადგენილი წესით შეესაბამება მოქმედ საგადასახადო კანონმდებლობას და არ არსებობს ამ ნაწილში საჩივრის დაკმაყოფილების სამართლებრივი და ფაქტობრივი საფუძვლები.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1. შპს ----- საჩივარი სადავო საკითხთან დაკავშირებით არ დაკმაყოფილდეს.\n2.  გადაწყვეტილება  შეიძლება  გასაჩივრდეს  საქართველოს  ფინანსთა  სამინისტროსთან  არსებულ დავების განხილვის საბჭოში (მის: ქ. თბილისი, გორგასლის ქ. №16) ან სასამართლოში (მის: ქ. ქუთაისი, კუპრაძის ქ., N11) საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nდაბეგვრას დაქვემდებარებული განაცემი\nუკუკავშირი\nდაკავშირებული დოკუმენტები\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n1151\n\nდოკუმენტის დათვალიერება\n\ninfohub@rs.ge",
    "title": "Document ae9b4c4c-3103-4b97-98d2-a861fdbea278"
  }
}