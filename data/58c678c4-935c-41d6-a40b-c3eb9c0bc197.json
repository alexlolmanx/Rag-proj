{
  "id": "58c678c4-935c-41d6-a40b-c3eb9c0bc197",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 6263\n31 მარტი 2023\nდოკუმენტის #:\n6263\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n29 მარტი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაჩივრის განხილვა, საქართველოს საბაჟო ორგანო, მისი მიზნები და უფლება-მოვალეობანი, ტერმინთა განმარტება, საბაჟო ზედამხედველობა, საბაჟო საწყობის მფლობელისა და საბაჟო საწყობის პროცედურის მფლობელის ვალდებულებები, საბაჟო სამართალდარღვევა. პასუხისმგებლობის ზოგადი პრინციპები, საბაჟო ორგანოს თანხმობის გარეშე საბაჟო ზედამხედველობის ქვეშ მყოფი საქონლის გადატვირთვა/გადმოტვირთვა ან საქონლის ან/და სატრანსპორტო საშუალების მიერ საბაჟო კონტროლის ზონის დატოვება ან სატრანსპორტო საშუალების მიერ საბაჟო მარშრუტიდან გადახვევა, საბაჟო პროცედურის/რეექსპორტის პირობების დარღვევა, საქონლის ან/და სატრანსპორტო საშუალების უკანონო განკარგვა, დაკარგვა ან განადგურება, სანებართვო პირობების შეუსრულებლობა\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nბრძანება N 6263\n 29.03.2023\n\n\n\n\n\n\nშპს „-------- ----------------ის“ (ს/ნ ---------------)\n(ფაქტ. მის: ------------------------------------------\nიურ. მის.:--------------------------------------------)\n2023 წლის 7 მარტის საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 24 მარტის სხდომაზე (ოქმი №31) განიხილა შპს „-------- ---------------ის“ (ს/ნ ---------------) №-------/21 საჩივარი, რომელიც ეხება შემოსავლების სამსახურის საბაჟო დეპარტამენტის 2023 წლის - თებერვლის №-------, №------- და -- თებერვლის №-------, №------- საბაჟო სამართალდარღვევის ოქმებს. \n\n\nმომჩივნის არგუმენტაცია:\nსაჩივრის ავტორის განმარტებით, 2022 წლის -- და -- ნოემბერს „-----------------”-ის (ყირგიზეთის რესპუბლიკა -----), მიერ ქ. -------ში შპს „----- ---------” - ის, შპს „--- ------”-ის და ი/მ-------- --------ის კუთვნილ ------- სატრანსპორტო საშუალებებში ჩაიტვირთა, პირველ ავტომანქანაში ორი ---- ფუტიანი ცარიელი ავზი კონტეინერი (ჯამური წონით ------ კგ.), მეორე ავტომანქანაში ორი -- ფუტიანი ცარიელი ავზი კონტეინერი (ჯამური წონით ---- კგ.). მე-3 ავტომანქანაში ორი --- ფუტიანი ცარიელი ავზი კონტეინერი (ჯამური წონით ---- კგ).\nსატრანსპორტო საშუალებებზე დატვირთული ცარიელი ავზი კონტეინერები ექვემდებარებოდა ევროპაში, კერძოდ, ------ში გაგზავნას. აღნიშნულთან დაკავშირებით გამოიწერა საერთაშორისო გადაზიდვის სასაქონლო სატრანსპორტო ზედდებულები (CMR). ცარიელი კონტეინერების გაგზავნასთან დაკავშირებული საბაჟო და გადატვირთვის პროცედურები უნდა განხორციელებულიყო ქ. ------ში. საბაჟო რისკის არ არსებობის გამო, ცარიელი ავზი კონტეინერებით დატვირთული ტენტიანი სატრანსპორტო საშუალებები არც ყირგიზეთში, არც უზბეკეთისა და არც აზერბაიჯანის სასაზღვრო გამშვებ პუნტებში არ დაულუქავთ. საქართველოში კი, სგპ-ებში „-----ი“ და „--------ი“ შემოსვლის შემდეგ უფლებამოსილმა საბაჟო რისკის არ არსებობის მიუხედავად, ცარიელი ავზი კონტეინერებით დატვირთული ტენტიანი სატრანპორტო საშუალებები სრულიად უსაფუძვლოდ დალუქეს და გააფორმეს საქონლისა და სატრანსპორტო საშუალების აღრიცხვის მოწმობები. მომჩივნის მოსაზრებით, სგპ-ების წარმომადგენლების მხრიდან, ფაქტიურად აღირიცხა საქონლის საქართველოში შემოტანა. საქონლის არსებობას არ ადასტურებს საზღვაო ხაზის, ხმელთაშუა ზღვის გადამზიდავი კომპანიის --- მიერ გამოწერილი საზღვაო კონოსამენტი, რომლის თანახმადაც ------ის ნავსადგურში, გემზე დაიტვირთა ცარიელი ავზი კონტეინერები საქონლის კატეგორიაში ჩათვლისა და საერთოდ კონტეინერების წონის ჩვენების გარეშე. შედეგად, შეცდომაში იყვნენ შეყვანილი არამარტო საბაჟო დეპარტამენტი, არამედ გადამზიდავებიც, რომლებმაც ცარიელი კონტეინერების საქონლის კატეგორიაზე მიკუთვნების შედეგად, 2022 წლის -- და -- ნოემბერს და არარსებულ ტვირთზე, საქართველოს ფინანსთა სამინისტროს სახაზინო სამსახურის ანგარიშზე ჩარიცხეს გზათსარგებლობის საფასური --- ლარი. უფრო მეტიც, შეცდომაში შეიყვანეს შპს „-----------ის“ საბაჟო საწყობიც, რომლის მოვალეობაში შედიოდა მხოლოდ, ცარიელი ავზი კონტეინერების საბაჟო საწყობის ტერიტორიაზე მიღება და დროებით დასაწყობება ------დან გადაზიდვის დავალების მიღებამდე.\nმომჩივანს მიაჩნია, რომ საბაჟო ორგანოს ორმაგი სტანდარტით მოქმედებით, ერთ შემთხვევაში ცარიელი ავზი მიკუთვნებულია საქონლის კატეგორიას, ხოლო მეორე შემთხვევაში იგივე მახასიათებლების მქონე ცარიელი ავზი კონტეინერები საქონლის კატეგორიას მიკუთვნებული არაა.\n\n\nფაქტობრივი გარემოებები:\nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ 2022 წლის -- ნოემბერსა და -- დეკემბერს შპს „----- --------“ საბაჟო საწყობში განთავსდა №------/D------ (--.11.2022), №-----/D----- (--.11.2022) და №-----/D------ (--.12.2022) აღრიცხვის მოწმობებით ტრანზიტის პროცედურაში დეკლარირებული საქონელი (ცარიელი კონტეინერები: №----------, №---------, №----------, №--------, №-------- და №-------- ).\nსაბაჟო დეპარატმენტის№-------- (--/01/2023) და №-------- (--/02/2023) წერილობითი შეტყობინებებით, შპს „შპს „-------- ----------------ის“ (ს/ნ --------------- ეთხოვა, საბაჟო ორგანოსთვის ეცნობებინა №------/D------ (--.11.2022), №------/D------ (--.11.2022) და №-----/D----- (--.12.2022) აღრიცხვის მოწმობებით საბაჟო ზედამხედველობას დაქვემდებარებული საქონლის რა რაოდენობა ინახებოდა შპს „----- --------“ საბაჟო საწყობში.\n„შპს „-------- ----------------ის“ №----/----- (--.01.2023) და №-----/----- (--.02.2023) განცხადებებით საბაჟო დეპარტამენტს ეცნობა, რომ მითითებული აღრიცხვის მოწმობებით შემოტანილი №--------, №-------, №-------, №------, №----- და №----- კონტეინერები, გემზე შემდგომი დატვირთვის მიზნით, გატანილ იქნა საბაჟო საწყობიდან 2022 წლის -- დეკემბერსა და 2023 წლის -- იანვარს.\nდადგინდა, რომ №-----/D---- (--/11/2022), №-----/D---- (--/11/2022) და №-----/D---- (--/12/2022) საქონლისა და სატრანსპორტო საშუალებების აღრიცხვის მოწმობებით საქართველოს საბაჟო ტერიტორიაზე შემოტანილი და შპს „-------- ----------------ის“ (ს/ნ ---------------) საბაჟო საწყობში დროებით შენახვის მიზნით განთავსებული კონტეინერები, გემზე შემდგომი დატვირთვის მიზნით, საბაჟო საწყობიდან გატანილ იქნა სპეციალური ელექტრონული კონტროლის საშუალების რეგისტრაციის გარეშე. ამასთან, სპეციალური ელექტრონული კონტროლის საშუალებით კონტეინერების რეგისტრაცია (კონტროლზე აყვანა და მოხსნა) განხორციელდა დანიშნულების საბაჟო გამშვებ პუნქტში წარდგენის შემდეგ საბაჟო ორგანოს თანამშრომლის მიერ.\nგამოვლენილი სამართალდარღვევის ფაქტებზე, გაფორმების ეკონომიკური ზონა „-----“ უფლებამოსილი პირის მიერ შედგენილ იქნა №------, №-----, №------,№------, №------, №------, №------ და №------ საბაჟო სამართალდარღვევის ოქმები, რომლებითაც შპს „-------- ----------------ის“ (ს/ნ ---------------) დაეკისრა საქართველოს საბაჟო კოდექსის 170-ე მუხლის მე-2 ნაწილის, 171-ე მუხლის მე-2 ნაწილის და 176-ე მუხლის მე-2 ნაწილით გათვალისწინებული პასუხისმგებლობა.\n\n\nშემოსავლების სამსახურმა მიიჩნია, რომ მომჩივნის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საბაჟო კოდექსის მე-5 მუხლის მე-2 ნაწილი ადგენს, რომ საბაჟო ორგანო ახორციელებს საბაჟო ზედამხედველობას, საბაჟო კონტროლს და საბაჟო ფორმალობებს.\nამავე კოდექსის მე-6 მუხლის მიხედვით:\nსაბაჟო კონტროლი გულისხმობს საქართველოს საბაჟო კანონმდებლობის, აგრეთვე საქართველოს საბაჟო ტერიტორიასა და უცხო ქვეყანას შორის გადაადგილებული საქონლის შემოტანის, ტრანზიტის, გადაადგილების, შენახვის, მიზნობრივი დანიშნულებით გამოყენებისა და გატანის, აგრეთვე უცხოური საქონლის და მიზნობრივი დანიშნულებით გამოყენებული საქონლის საქართველოს საბაჟო ტერიტორიაზე განთავსებისა და გადაადგილების მარეგულირებელი სხვა სამართლებრივი აქტების მოთხოვნათა დაცვის უზრუნველსაყოფად საბაჟო ორგანოს მიერ განსახორციელებელ ცალკეულ ქმედებებს;\nსაბაჟო ზედამხედველობა არის საბაჟო ორგანოს მიერ განსახორციელებელ ღონისძიებათა ერთობლიობა, რომლის მიზანია საქონლის მიმართ საქართველოს კანონმდებლობით დადგენილი ვალდებულებების შესრულება.\nსაქართველოს საბაჟო კოდექსის 70-ე მუხლით დადგენილია:\n1. საქართველოს საბაჟო ტერიტორიაზე შემოტანილი საქონელი შემოტანისთანავე ექვემდებარება საბაჟო ზედამხედველობას და შეიძლება დაექვემდებაროს საბაჟო კონტროლის პროცედურებს;\n2. საქონელი მისი საბაჟო სტატუსის განსაზღვრამდე რჩება საბაჟო ზედამხედველობის ქვეშ და საბაჟო ორგანოს თანხმობის გარეშე მისი საბაჟო ზედამხედველობიდან გატანა ან განკარგვა არ შეიძლება. \nსაქართველოს საბაჟო კოდექსის 127-ე მუხლის მე-3 ნაწილი ადგენს, რომ საბაჟო საწყობის მფლობელი ვალდებულია დაიცვას საბაჟო საწყობის საქმიანობის ნებართვით გათვალისწინებული სანებართვო პირობები.\n„საქართველოს საბაჟო ტერიტორიაზე საქონლის გადაადგილებისა და გაფორმების შესახებ ინსტრუქციების დამტკიცების შესახებ“ საქართველოს ფინანსთა მინისტრის 2019 წლის 29 აგვისტოს №257 ბრძანებით დამტკიცებული „საბაჟო ზედამხედველობის შესახებ ინსტრუქციის“ (დანართი №3) პირველი მუხლის პირველი პუნქტის შესაბამისად, საბაჟო ზედამხედველობის ქვეშ მოქცეული საქონლის მიმართ შეიძლება განხორციელდეს მხოლოდ საბაჟო ორგანოსთან შეთანხმებული მოქმედებები და ოპერაციები, თუ კანონმდებლობით სხვა რამ არ არის გათვალისწინებული.\nამავე ინსტრუქციის მე-5 მუხლის „დ“ ქვეპუნქტის მიხედვით ფოთის/ბათუმის საზღვაო ნავსადგურიდან 12 კილომეტრის რადიუსში განლაგებული საბაჟო საწყობიდან ფოთის/ბათუმის საზღვაო ნავსადგურის დანიშნულებით გადაადგილებული საქონლისა და სატრანსპორტო საშუალებისა აღრიცხვა და კონტროლი ხორციელდება სპეციალური ელექტრონული კონტროლის საშუალებით.\n„საბაჟო საწყობისა და თავისუფალი ვაჭრობის პუნქტის საქმიანობის ნებართვების გაცემის წესებისა და პირობების შესახებ“ საქართველოს მთავრობის 2019 წლის 16 სექტემბრის №455 დადგენილებით დამტკიცებული ინსტრუქცია შემუშავებულია „ლიცენზიებისა და ნებართვების შესახებ“ საქართველოს კანონით, საქართველოს საბაჟო კოდექსითა და საქართველოს საგადასახადო კოდექსით დადგენილი მოთხოვნების შესაბამისად და განსაზღვრავს საბაჟო საწყობისა და თავისუფალი ვაჭრობის პუნქტის საქმიანობის ნებართვების გაცემის წესებს, ნებართვების ფორმებსა და სანებართვო პირობებს.\nმითითებული ინსტრუქციის მე-8 მუხლის „ა“, „გ“ და „დ“ ქვეპუნქტების თანახმად, საბაჟო საწყობის საქმიანობის ნებართვის მფლობელი ნებართვის მოქმედების მთელი ვადის განმავლობაში ვალდებულია;\nა) დაიცვას საბაჟო საწყობის საქმიანობის ნებართვის მიღებისათვის დადგენილი პირობები და შეასრულოს საბაჟო ორგანოს მოთხოვნები;\nგ) ხელი არ შეუშალოს საბაჟო კონტროლის განხორციელებას;\nდ) მოაწყოს საბაჟო საწყობი ისე, რომ გამოირიცხოს საქონლის, სატრანსპორტო საშუალების შემოტანა ან/და გატანა კონტროლის გვერდის ავლით და დაიცვას საბაჟო საწყობში შენახვის სათანადო პირობები.\nამავე ინსტრუქციის მე-17 მუხლის პირველი პუნქტი ადგენს, რომ საბაჟო საწყობის საქმიანობის ან თავისუფალი ვაჭრობის პუნქტის საქმიანობის ნებართვის მფლობელის მიერ „ლიცენზიებისა და ნებართვების შესახებ“ საქართველოს კანონით, საქართველოს საბაჟო კოდექსით, საქართველოს საგადასახადო კოდექსითა და ამ ინსტრუქციით განსაზღვრული ვალდებულებების შეუსრულებლობა ან მათი არაჯეროვნად შესრულება წარმოადგენს სანებართვო პირობების დარღვევას და გამოიწვევს საქართველოს კანონმდებლობით გათვალისწინებულ პასუხისმგებლობას.\nსაქართველოს საბაჟო კოდექსის 163-ე მუხლის პირველი ნაწილის შესაბამისად, საბაჟო სამართალდარღვევა არის პირის მართლსაწინააღმდეგო ქმედება (მოქმედება ან უმოქმედობა), რომლის ჩადენისთვისაც ამ კოდექსით გათვალისწინებულია პასუხისმგებლობა. მე-7 ნაწილის მიხედვით კი, რამდენიმე საბაჟო სამართალდარღვევის გამოვლენისას საბაჟო სანქცია თითოეული საბაჟო სამართალდარღვევისთვის ცალკე გამოიყენება. ამასთანავე, უფრო მკაცრი საბაჟო სანქცია არ შთანთქავს ნაკლებად მკაცრ საბაჟო სანქციას.\nამავე კოდექსის 170-ე მუხლის პირველი ნაწილის თანახმად, საბაჟო ორგანოს თანხმობის გარეშე საქონლის ან/და სატრანსპორტო საშუალების მიერ საბაჟო კონტროლის ზონის დატოვება, საბაჟო ზედამხედველობის ქვეშ მყოფი საქონლის გადატვირთვა ან გადმოტვირთვა ან მოძრაობისთვის დადგენილი საბაჟო მარშრუტიდან გადახვევა – იწვევს დაჯარიმებას 1 000 ლარის ოდენობით.\nამავე მუხლის მე-2 ნაწილის მიხედვით, ამ მუხლის პირველი ნაწილით გათვალისწინებული ქმედება, ჩადენილი განმეორებით, – იწვევს დაჯარიმებას 2 000 ლარის ოდენობით.\nამავე საკანონმდებლო აქტის 176-ე მუხლის პირველი ნაწილის მიხედვით, საბაჟო საწყობის საქმიანობის ან თავისუფალი ვაჭრობის პუნქტის საქმიანობის საქართველოს კანონმდებლობით დადგენილი სანებართვო პირობის დარღვევა - იწვევს  ნებართვის მფლობელის დაჯარიმებას 2 000 ლარის ოდენობით.\nამავე მუხლის მე-2 ნაწილის თანახმად კი, ამ მუხლის პირველი ნაწილით გათვალისწინებული ქმედება (იმავე სანებართვო პირობის დარღვევა), ჩადენილი განმეორებით, იწვევს ამ მუხლის პირველი ნაწილით გათვალისწინებული ჯარიმის გასამმაგებას.\nდადგენილია და სადავოდ არ არის გამხდარი, რომ №----/D---- (--/11/2022), №-----/D---- (--/11/2022) და №----/D----- (--/12/2022) საქონლისა და სატრანსპორტო საშუალებების აღრიცხვის მოწმობებით საქართველოს საბაჟო ტერიტორიაზე შემოტანილი და მომჩივნის საბაჟო საწყობში დროებით შენახვის მიზნით განთავსებული კონტეინერები, გემზე შემდგომი დატვირთვის მიზნით, საბაჟო საწყობიდან გატანილ იქნა სპეციალური ელექტრონული კონტროლის საშუალების რეგისტრაციის გარეშე. ამასთან, სპეციალური ელექტრონული კონტროლის საშუალებით კონტეინერების რეგისტრაცია (კონტროლზე აყვანა და მოხსნა) განხორციელდა დანიშნულების საბაჟო გამშვებ პუნქტში წარდგენის შემდეგ საბაჟო ორგანოს თანამშრომლის მიერ. შესაბამისად, მომჩივნის მხრიდან ადგილი აქვს მართლსაწინააღმდეგო ქმედებებს (მოქმედება ან უმოქმედობა), რომლის ჩადენისთვისაც საქართველოს საბაჟო კოდექსით (საქართველოს საბაჟო კოდექსის 170-ე და 176-ე მუხლები) გათვალისწინებულია პასუხისმგებლობა. ამდენად, საქართველოს საბაჟო კოდექსის 170-ე მუხლისა და 176-ე მუხლის მეორე ნაწილების შესაბამისად დაკისრებული ჯარიმები მართლზომიერია.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტები შეესაბამება  საქართველოს  კანონმდებლობით  გათვალისწინებულ  მოთხოვნებს  და  არ  არსებობს საჩივრის დაკმაყოფილების საფუძველი.\n\n\n\n\nსაქართველოს საგადასახადო კოდექსის 304-ე მუხლის საფუძველზე,\nვ ბ რ ძ ა ნ ე ბ:\n\n\n\n\n1.      შპს „-------- ----------------ის“ (ს/ნ ---------------) საჩივარი არ დაკმაყოფილდეს;\n2.    ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n14\n\nდოკუმენტის დათვალიერება\n\ninfohub@rs.ge",
    "title": "Document 58c678c4-935c-41d6-a40b-c3eb9c0bc197"
  }
}