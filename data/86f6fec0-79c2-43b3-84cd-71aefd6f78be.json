{
  "id": "86f6fec0-79c2-43b3-84cd-71aefd6f78be",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №81325/1/2023\n11 ივლისი 2023\nდოკუმენტის #:\n81325/1/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n10 ივლისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n№81325/1/2023\n10 ივლისი 2023\n\n\nგ ა დ ა წ ყ ვ ე ტ ი ლ ე ბ ა\nმომჩივანი: ------- (ს/ნ -------) \nმოპასუხე: აუდიტის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 23.06.2023 წელს განიხილა და მიიღო გადაწყვეტილება ------- 29.05.2023 წელს რეგისტრირებულ საჩივარზე (რეგისტრაციის №81325/1/2023).\n\n\n\n\nდავის საგანი: \nსაბჭოს 30.09.2022 წლის №17646/2/2022 გადაწყვეტილების აღსრულების შედეგები.\n\n\nგასაჩივრებული გადაწყვეტილება:\nაუდიტის დეპარტამენტის 28.04.2023 წლის №007-102 საგადასახადო მოთხოვნა.\n\n\nდარიცხული თანხა: 179 961,29 ლარი.\nმათ შორის:\nგადასახადი - 83 006 დღგ - 49 430\nსაშემოსავლო გადასახადი - 28 819\nქონების გადასახადი - 4 757\nჯარიმა - 41 504 \nსაურავი - 55 451,29\n\n\nპროცედურული გარემოებები \nაუდიტის დეპარტამენტის 31.03.2021 წლის შემოწმების აქტის საფუძველზე შემოწმებულია მომჩივნის საქმიანობის 1.01.2018 წლიდან 1.01.2021 წლამდე საანგარიშო პერიოდი. შემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 20.04.2021 წლის №007-140 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 6.07.2021 წლის №21998 ბრძანებით საჩივარი დაკმაყოფილდა ნაწილობრივ. აღნიშნული ბრძანების აღსრულების შედეგად განხორციელდა საგადასახადო შემოწმების აქტით დარიცხული საგადასახადო ვალდებულებების კორექტირება (შემცირება).\nსაგადასახადო შემოწმების შედეგების გადაანგარიშების თაობაზე გამოცემული დასკვნის საფუძველზე გადასახადის გადამხდელს წარედგინა 13.05.2022 წლის №007-120 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 18.08.2022 წლის №21769 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\nსაბჭოს 30.09.2022 წლის №17646/2/2022 გადაწყვეტილებით საჩივარი დაკმაყოფილდა ნაწილობრივ:\n- ნაწილობრივ გაუქმდა შემოსავლების სამსახურის 18.08.2022 წლის №21769 ბრძანება;\n- გადასახადის გადამხდელს მიეცა წინადადება, აუდიტის დეპარტამენტისთვის წარედგინა საჩივარში მითითებული არგუმენტაციის დოკუმენტურად დადასტურებული მტკიცებულებები (მათ შორის, ინფორმაცია ცხრილის სახით საქონლის სახეობების/ჯგუფების მიხედვით ფასნამატის შესახებ);\n- დაევალა აუდიტის დეპარტამენტს გადამხდელის მონაწილეობით შეესწავლა საკითხი და სათანადო საფუძვლების არსებობის შემთხვევაში, მოეხდინა მომჩივნის პირადი აღრიცხვის ბარათზე დარიცხული თანხების კორექტირება (შემცირება);\n- დანარჩენ ნაწილში საჩივარი არ დაკმაყოფილდა.\nაღნიშნული გადაწყვეტილების აღსრულების შედეგად, აუდიტის დეპარტამენტის 30.03.2023 წლის დასკვნის საფუძველზე გადასახადის გადამხდელს წარედგინა აუდიტის დეპარტამენტის 28.04.2023 წლის №007-102 საგადასახადო მოთხოვნა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nმომჩივნის არგუმენტაცია\nსაქართველოს ფინანსთა სამინისტროსთან არსებული დავების განხილვის საბჭოს (30.09.2022 წლის №17646/2/2022) გადაწყვეტილებით აუდიტის დეპარტამენტს დაევალა საგადასახადო შემოწმების აქტის შედეგების გადაანგარიშება გადამხდელის მიერ დამატებით წარდგენილი ინფორმაცია/დოკუმენტების საფუძველზე. შემოსავლების სამსახურის აუდიტის დეპარტამენტმა საბჭოს გადაწყვეტილება აღასრულა ნაწილობრივ და მოახდინა უკანონოდ დარიცხული საგადასახადო ვალდებულებების მხოლოდ ნაწილის კორექტირება/შემცირება. მეწარმე მიიჩნევს, რომ აუდიტის დეპარტამენტის მიერ შედგენილი დასკვნა და შესაბამისად, გამოცემული ინდივიდუალურ ადმინისტრაციული აქტები იურიდიულად უსაფუძვლო და დაუსაბუთებელია და უნდა გაუქმდეს და დაევალოს აუდიტის დეპარტამენტს საგადასახადო შემოწმების აქტით დარიცხული საგადასახადო ვალდებულებების კორექტირება/შემცირება.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაქართველოს ფინანსთა სამინისტროსთან არსებულ დავების განხილვის საბჭოს 30.09.2022 წლის №17646/2/2022 გადაწყვეტილების აღსრულების მიზნით საგადასახადო შემოწმების შედეგების გადაანგარიშების თაობაზე გამოცემული 30.03.2023 წლის დასკვნიდან დგინდება, რომ გადამხდელის მიერ წარდგენილია ახსნა-განმარტება თანდართულ ცხრილთან ერთად, რომლითაც ირკვევა, რომ ძირითადი საშუალებების, დაუმთავრებელ მშენებლობაზე გამოყენებული მასალის და მიმდინარე ხარჯის ნაწილი მოხვედრილია არაპირდაპირი მეთოდით გაანგარიშებულ შემოსავალში. მოხდა შემოწმებით დარიცხული გადასახადების შემცირება სულ 67 389 ლარით. ძირითადი გადასახადი შემცირდა 44 933 ლარით, ხოლო ჯარიმა 22 456 ლარით.\nგადასახადის გადამხდელის მიერ არ არის წარმოდგენილი არსებითი მნიშვნელობის რაიმე არგუმენტი/მტკიცებულება, თუ რა ნაწილში არ აღსრულდა აუდიტის დეპარტამენტის მიერ საბჭოს 30.09.2022 წლის №17646/2/2022 გადაწყვეტილება.\nსაბჭო მიიჩნევს, რომ საქმეზე არსებული მტკიცებულებების და განხორციელებული გადაანგარიშების შედეგებზე დაყრდნობით, საბჭოს 30.09.2022 წლის №17646/2/2022 გადაწყვეტილება აღსრულებულია ამავე გადაწყვეტილების შესაბამისად. მომჩივნის მიერ წარმოდგენილი საჩივარი დაუსაბუთებელია და არ არსებობს მისი დაკმაყოფილების სამართლებრივი საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n35\n\nდოკუმენტის დათვალიერება\n\ninfohub@rs.ge",
    "title": "Document 86f6fec0-79c2-43b3-84cd-71aefd6f78be"
  }
}