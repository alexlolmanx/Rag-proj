{
  "id": "4a41851d-f03b-4844-9ef4-bfe5080216ba",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 28928-2\n12 დეკემბერი 2022\nდოკუმენტის #:\n28928\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n12 ოქტომბერი 2018\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nდაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nგადასახადისგან გათავისუფლება, ქონების გადასახადის გადამხდელი და დაბეგვრის ობიექტი, ქონებაზე გადასახადის განაკვეთი\nჩამოტვირთვა\nგაზიარება\nბრძანება N 28928\n12/10/2018\n\n\n\n\n\n\nშპს ------------\n(მის: ---------)\nსადავო საკითხთან დაკავშირებით\nსაჩივრის დაკმაყოფილების შესახებ\n\n\n\n\nშემოსავლების სამსახურის დავების განხილვის საბჭომ 2018 წლის 21 აგვისტოს გამართულ სხდომაზე (ოქმი N77) განიხილა შპს ----------- საჩივარი, რომლითაც გადამხდელი არ ეთანხმება 2018 წლის 1 აგვისტოს N006-344 ,,საგადასახადო მოთხოვნას“.\n\n\n\n\nგადამხდელის მიერ წარმოდგენილ საჩივარში გამოყოფილია შემდეგი სადავო საკითხი:\nქონების გადასახადში დარიცხვა.\n\n\nსაქმეში არსებული მასალებით ირკვევა, რომ შემოსავლების სამსახურის აუდიტის დეპარტამენტის 2017  წლის 17 ნოემბრის  №30841 ბრძანების საფუძველზე განხორციელდა შპს ----- საქმიანობის საგადასახადო შემოწმება. შემოწმების შედეგებზე 2018 წლის 26 ივლისს შედგენილ იქნა საგადასახადო შემოწმების აქტი, გამოიცა 2018 წლის 30 ივლისის N20212 ბრძანება და გადამხდელს წარედგინა 2018 წლის 1 აგვისტოს N006-344 ,,საგადასახადო მოთხოვნა“, რომლის თანახმად საგადასახადო ვალდებულებები განისაზღვრა სულ  - 51417 ლარით, მათ შორის: ძირითადი გადასახადი - 35176 ლარი და ჯარიმა 16241 ლარი.\nსაჩივარში დასმულ სადავო საკითხთან დაკავშირებით საგადასახადო შემოწმების აქტიდან ირკვევა, რომ ,,გადასახადის გადამხდელს შესამოწმებელ პერიოდში საკუთრებაში გააჩნია ქ. ------- ში მდებარე შენობა-ნაგებობა, რომელსაც იყენებს როგორც სამედიცინო საქმიანობაში ასევე საიჯარო მომსახურების გაწევაში. გადასახადის გადამხდელი შესამოწმებელ პერიოდში ბალანსზე რიცხულ ძირითად საშუალებებზე (უძრავ/მოძრავი ქონება) პროპორცილად იხდის ქონების გადასახადს, ხოლო სამედიცინო საქმიანობაში გამოყენებულ შენობის ნაწილზე სარგებლობს სსკ-ის 206-ე მუხლის 1 ნაწილის \"წ\" ქვეპუნქტით.\n\n\n\"სსკ-ის 201-ე მუხლის თანახმად ქონების გადასახადის გადამხდელია:\nა) რეზიდენტი საწარმო/ორგანიზაცია – მის ბალანსზე ძირითად საშუალებად ან/და საინვესტიციო ქონებად აღრიცხულ აქტივებზე, დაუმონტაჟებელ მოწყობილობებზე, დაუმთავრებელ მშენებლობაზე, აგრეთვე მის მიერ ლიზინგით გაცემულ ქონებაზე;\nსსკ-ის 206-ე მუხლის მიხედვით შესაბამისი დაბეგვრის ობიექტის მიხედვით ქონების გადასახადისაგან გათავისუფლებულია:\nწ) სამედიცინო საქმიანობისათვის გამოყენებული ქონება, გარდა მიწისა, რომელიც სამედიცინო დაწესებულებათა საკუთრებაშია ან ასეთ დაწესებულებებზე ლიზინგით არის გაცემული;\nსსკ-ის 202-ე მუხლის 4(1) ნაწილით საქართველოს ფინანსთა მინისტრის ბრძანებით დამტკიცებული წესით გათვალისწინებულ შემთხვევებში საგადასახადო ორგანო უფლებამოსილია გადასახადის გადამხდელს საგადასახადო შემოწმებისას დასაბეგრი ქონების ღირებულება განუსაზღვროს საბაზრო ფასით. აღნიშნული ნორმა არ ვრცელდება ამ მუხლის მე-2 ნაწილით გათვალისწინებულ შემთხვევებზე. თუ დასაბეგრი ქონების საბაზრო ფასი აღემატება მის საბალანსო ღირებულებას: \n ა)  პირს  დასაბეგრი  ქონების  ღირებულების  სხვაობაზე  დაერიცხება  ქონების გადასახადის ძირითადი თანხა. ამასთანავე, აღნიშნულ თანხაზე საურავი დაეკისრება მხოლოდ საგადასახადო მოთხოვნის ჩაბარების დღის შემდეგ 30-ე დღიდან, ხოლო აღნიშნული სხვაობა გადასახადის შემცირებად არ ჩაითვლება.\nსსკ-ის 201-ე, 202-ე და 206-ე მუხლების გათვალისწინებით, შესამოწმებელ პერიოდში გადასახადის გადამხდელის მიერ იჯარით გაცემული შენობა ნაგებობის პროპორციულად გაანგარიშდა გადასახადის გადამხდელის კუთვნილი ქონების გადასახადი შესაბამისი პერიოდების მიხედვით, ქონების გადასახადის გაანგარიშების მიზნით გამოყენებულ იქნა შპს -------ის მიერ განსაზღვრული შპს ------- ს ქ. ------- მდებარე შენობა-ნაგებობის საბაზრო ღირებულების მონაცემები. გადასახადის გადამხდელს დაერიცხა კუთვნილი ქონების გადასახადი და ჯარიმა სსკ-ის 275-ე მუხლის მიხედვით.\"\nმომჩივანი საბჭოს სხდომაზე არ დაეთანხმა შემოწმების კვალიფიკაციას იმ ნაწილში,სადაც საქართველოს საგადასახადო კოდექსის 206-ე მუხლის პირველი ნაწილის ,,წ“ ნაწილით გათვალისწინებული შეღავათი არ  გავრცელდა. მომჩივნის განმარტებით საგადასახადო შემოწმებით ქონების გადასახადით დაბეგვრის არეალში მოექცა შენობა-ნაგებობა რემონტის პერიოდშიც. კერძოდ, შენობა-ნაგებობის ქვედა სართულებზე დარიცხვა მოხდა 3 თვეზე, ხოლო შენობის ზედა სართულზე - 5 თვეზე. ნიშანდობლივია, რომ რემონტი გამიზნული იყო შენობის სამედიცინო საქმიანობისთვის მოსამზადებლად და შესაბამისად, შენობა-ნაგებობაზე ამ პერიოდზეც უნდა გავრცელდეს სსკ-ის 206-ე მუხლის პირველი ნაწილის ,,წ“ ქვეპუნქტით გათვალისწინებული შეღავათი.\nსაბჭომ გაიზიარა მომჩივნის არგუმენტაცია და განმარტა, რომ სამედიცინო საქმიანობისთვის განკუთვნილი შენობა ნაგებობის სარემონტო სამუშაოების შესრულების პერიოდში ქონების გადასახადით დაბეგვრა არამართებულია და მიიჩნია, რომ უნდა დაევალოს აუდიტის დეპარტამენტს სამედიცინო საქმიანობისათვის გამოყენებულ შენობაზე სამშენებლო-სარემონტო სამუშაოების შესრულების პერიოდებში გაავრცელოს სსკ-ის 206-ე მუხლის პირველი ნაწილის ,,წ“ ქვეპუნქტით გათვალისწინებული შეღავათი და შესაბამისად უზრუნველყოს ამ ნაწილში შემოწმების აქტით დარიცხული ქონების გადასახადის შემცირება.\n \nსაქართველოს საგადასახადო კოდექსის 304-ე მუხლის საფუძველზე\n\n\nვ ბ რ ძ ა ნ ე ბ :\n \n1.  შპს -------- საჩივარი სადავო საკითხთან დაკავშირებით დაკმაყოფილდეს;\n2. დაევალოს აუდიტის დეპარტამენტს სამედიცინო საქმიანობისათვის გამოყენებულ შენობაზე სამშენებლო-სარემონტო სამუშაოების შესრულების პერიოდებში გაავრცელოს სსკ-ის 206-ე მუხლის პირველი ნაწილის ,,წ“ ქვეპუნქტით გათვალისწინებული შეღავათი და შესაბამისად უზრუნველყოს ამ ნაწილში შემოწმების აქტით დარიცხული ქონების გადასახადის შემცირება.\n3. ამ ბრძანების შესრულების შედეგების გათვალისწინებით, განხორციელდეს გადამხდელის პირადი აღრიცხვის ბარათის კორექტირება.\n4.გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი ვ. გორგასლის ქ. N16), ან სასამართლოში (მის: ქ. თბილისი, დავით აღმაშენებლის ხეივანი მე-12 კმ. N6), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nსხვა ქონების გათავისუფლება\nუკუკავშირი\nდაკავშირებული დოკუმენტები\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n63\n\nდოკუმენტის დათვალიერება\n\ninfohub@rs.ge",
    "title": "Document 4a41851d-f03b-4844-9ef4-bfe5080216ba"
  }
}