{
  "id": "04b3bdbd-9838-4826-9958-3f885bc7157b",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21738/2/2023\n11 აპრილი 2024\nდოკუმენტის #:\n21738/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n10 აპრილი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№21738/2/2023 \n10 აპრილი 2024\n\n\nგ ა დ ა წ ყ ვ ე ტ ი ლ ე ბ ა\n\n\nმომჩივანი: შპს „-------“ (ს/ნ ------ ) \nმოპასუხე: აუდიტის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 29.02.2024 წელს განიხილა და მიიღო გადაწყვეტილება შპს „-------“ 28.12.2023 წელს რეგისტრირებულ საჩივარზე (რეგისტრაციის №21738/2/2023).\n\n\nდავის საგანი: \nშემოსავლების სამსახურის 22.03.2019 წლის №6982 ბრძანების აღსრულების შედეგები.\n\n\nგასაჩივრებული გადაწყვეტილება:\n1. აუდიტის დეპარტამენტის 12.10.2023 წლის №007-286 საგადასახადო მოთხოვნა;\n2. შემოსავლების სამსახურის 21.12.2023 წლის №32245 ბრძანება.\n\n\nდარიცხული თანხა: 121 299 ლარი.\nმათ შორის:\nგადასახადი - 47 705\nდღგ - (-4 707)\nსაშემოსავლო გადასახადი - 49 343\nქონების გადასახადი - 3 069\nჯარიმა - 16 053\nსაურავი - 57 541 \n\n\nპროცედურული გარემოებები \nგადასახადის გადამხდელის საქმიანობაა ვაჭრობა-წარმოება. კომპანია არის საერთაშორისო კომპანია „-----“ ოფიციალური წარმომადგენლობა საქართველოში. აწარმოებს 30 დასახელების რძის პროდუქტს სამი სავაჭრო ნიშნით: „-----“, „-----“, „------“. კომპანია მარაგდება, როგორც ადგილობრივი, ისე უცხოეთიდან შემოტანილი ნედლეულითა და ინგრედიენტებით. პროდუქციის გასაღების ძირითადი ბაზარია საქართველო, ნაწილი გადის საექსპორტოდ. გარდა რძის პროდუქტებისა, მომხმარებელს სთავაზობს „-------“ ჰოლდინგში შემავალ კომპანიებში წარმოებულ სხვადასხვა სახის კვების პროდუქტს: ხილის წვენებს „-----“, „------“, „------“, ჩიპსებს: „-----“, „------“ და „------“ და სხვ.\nაუდიტის დეპარტამენტის მიერ ჩატარდა გადასახადის გადამხდელის 1.01.2015 წლიდან 1.01.2016 წლამდე საანგარიშო პერიოდის გასვლითი საგადასახადო შემოწმება. შემოწმების შედეგები აისახა აუდიტის დეპარტამენტის 28.12.2018 წლის საგადასახადო შემოწმების აქტში, საიდანაც ირკვევა, რომ სადავო დარიცხვა გამოწვეულია შემდეგი გარემოებებით: \n1. საწარმოს მიერ დეკლარირებული დღგ-ის ბრუნვები განსხვავდება შემოწმებით დადგენილი ბრუნვებისაგან. პირველადი საგადასახადო დოკუმენტების და შესაბამის პერიოდში მოქმედი საგადასახადო კოდექსის 161-ე მუხლის მოთხოვნების გათვალისწინებით, შემოწმებით დადგენილი იქნა მუხლობრივად შემდეგი სახის დასაბეგრი ბრუნვები: \nა) საქონლის მიწოდებით/მომსახურების გაწევით მიღებული შემოსავლები. \nბ) კვების მომსახურება, უსასყიდლოდ საქონლის მიწოდება, ინვენტარიზაცია/დანაკლისი სხვა შემოსავლები.\n2. საწარმოს მიერ საშემოსავლო გადასახადით დასაბეგრი ბაზა წარდგენილია არასწორად. პირველადი საგადასახადო დოკუმენტების და საგადასახადო კოდექსის 101-ე და 154-ე მუხლის მოთხოვნების გათვალისწინებით, დამატებით დაბეგვრას დაექვემდებარა ხელფასის სახით განაცემები ჯამში 85 954 ლარის ოდენობით.\n3. საწარმოს 2015 წელს არარეზიდენტი იურიდიული პირისათვის გადახდილი აქვს კუთვნილი სესხის პროცენტი, რომელზეც დარიცხული ვალდებულება (დაგროვილი) ასახულია, როგორც ბუღალტრულ პროგრამაში, ასევე სესხის ხელშეკრულებებში. საწარმოს მიერ გადახდის წყაროსთან დაბეგრილი თანხა, აყვანილია დარიცხვამდე. ამასთან, საწარმოს მიმართ ვალდებულება შემცირებულია ნეტო თანხით. \nპირველადი საგადასახადო დოკუმენტების და საგადასახადო კოდექსის 134-ე და 154-ე მუხლის მოთხოვნების შესაბამისად, საწარმოზე გადახდილი თანხიდან გაიმიჯნა არარეზიდენტის მიერ სესხის პროცენტის სახით მისაღები თანხები, რომლებიც დაექვემდებარა გადახდის წყაროსთან დაბეგვრას 5%-ის ოდენობით, ხოლო დანარჩენი თანხა საგადასახადო კოდექსის 134-ე მუხლის მიხედვით დამატებით დაიბეგრა 10%-ის ოდენობით.\n4. საწარმოს 2015 წლის ქონების დეკლარაციაში დასაბეგრი ქონების ღირებულება განსაზღვრული აქვს არასწორად. პირველადი საგადასახადო დოკუმენტების, წარდგენილი გაანგარიშებების, ბალანსზე არსებული ძირითადი საშუალებების და მასზე დაგროვილი ცვეთის ღირებულებების მიხედვით, საწარმოს საგადასახადო კოდექსის 201-ე და 202-ე მუხლების საფუძველზე განესაზღვრა დამატებითი საგადასახადო ვალდებულებები\nშემოწმების აქტის საფუძველზე აუდიტის დეპარტამენტმა გამოსცა 31.12.2018 წლის №39724 ბრძანება და №007-551 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 22.03.2019 წლის №6982 ბრძანებით საჩივარი ნაწილობრივ დაკმაყოფილდა, კერძოდ: \n1. ყველა სადავო საკითხთან დაკავშირებით, გადასახადის გადამხდელს მიეცა წინადადება ამ ბრძანების ჩაბარებიდან 10 სამუშაო დღის ვადაში აუდიტის დეპარტამენტისათვის წარედგინა საჩივარში წარდგენილი პოზიციის შესაბამისი დოკუმენტაცია/მტკიცებულებები, თავის მხრივ, აუდიტის დეპარტამენტს დაევალა სადავო საკითხების და გადამხდელის მიერ წარდგენილი მტკიცებულებების გადასახადის გადამხდელის მონაწილეობით შესწავლა და შესწავლის შედეგების გათვალისწინებით სათანადო საფუძვლების არსებობის შემთხვევაში დარიცხული თანხების კორექტირება (შემცირება);\n2. საგადასახადო კოდექსის 269-ე მუხლის 21 ნაწილის გათვალისწინებით დაევალა აუდიტის დეპარტამენტს, შეესწავლა საგადასახადო კოდექსის 272-ე და 275-ე მუხლებში 2018 წლის 27 დეკემბრის №4225-რს კანონით განხორციელებული ცვლილებებით თუ მსუბუქდება საგადასახადო მოთხოვნით დაკისრებული სანქციები და შესწავლის შედეგების გათვალისწინებით, სათანადო საფუძვლების არსებობის შემთხვევაში დაკისრებული სანქციის კორექტირება (შემცირება);\n3. ამ ბრძანების ზემოაღნიშნული პუნქტების შესრულების შედეგების გათვალისწინებით დაევალა აუდიტის დეპარტამენტს გადასახადის გადამხდელის პირადი აღრიცხვის ბარათზე შესაბამისი კორექტირების განხორციელება;\n4. დანარჩენ ნაწილში საჩივარი არ დაკმაყოფილდა.\nშემოსავლების სამსახურის 22.03.2019 წლის №6982 ბრძანების აღსრულების შედეგად, გამოცემული 6.10.2023 წლის დასკვნის საფუძველზე, საგადასახადო შემოწმებით დარიცხული თანხები შემცირდა ჯარიმის ნაწილში 32 373 ლარით.\nაღნიშნულზე გადასახადის გადამხდელს წარედგინა 12.10.2023 წლის №25333 ბრძანება და №007-286 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 21.12.2023 წლის №32245 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nმომჩივნის არგუმენტაცია \nმომჩივანი ითხოვს კიდევ ერთხელ მიეცეს შესაძლებლობა შემმოწმებლებთან განხილვებში შესვლის, მოსაზრებების და მიდგომების შესახებ ინფორმაციის გაცვლის და კონკრეტული კალკულაციების დონეზე პოზიციის დაფიქსირების მიზნით. შემოსავლების სამსახურში დავის განხილვისას არ მიეცა ამის საშუალება და იმედს გამოთქვამს, რომ ამის შესაძლებლობა მიეცემა დავების განხილვის საბჭოში. აღნიშნული ეხება ყველა სადავო გადასახადს. გამოხატავს მზაობას და ინტერესს მიეცეს შესაძლებლობა სიღრმისეულად გაცვალოს მოსაზრებები და პოზიციები შემმოწმებელ მხარესთან, რათა შესაძლებელი გახდეს მისი მხრიდან შეჯერებული პოზიციის დაფიქსირება.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ.\nშემოსავლების სამსახურის 22.03.2019 წლის №6982 ბრძანებით საჩივარი ნაწილობრივ დაკმაყოფილდა, კერძოდ:\n1. სადავო საკითხებთან დაკავშირებით, გადასახადის გადამხდელს მიეცა წინადადება ამ ბრძანების ჩაბარებიდან 10 სამუშაო დღის ვადაში აუდიტის დეპარტამენტისათვის წარედგინა საჩივარში წარდგენილი პოზიციის შესაბამისი დოკუმენტაცია/მტკიცებულებები, თავის მხრივ, აუდიტის დეპარტამენტს დაევალა სადავო საკითხების და გადამხდელის მიერ წარდგენილი მტკიცებულებების გადასახადის გადამხდელის მონაწილეობით შესწავლა და შესწავლის შედეგების გათვალისწინებით სათანადო საფუძვლების არსებობის შემთხვევაში დარიცხული თანხების კორექტირება (შემცირება);\n2. საგადასახადო კოდექსის 269-ე მუხლის 21 ნაწილის გათვალისწინებით დაევალა აუდიტის დეპარტამენტს, შეესწავლა საგადასახადო კოდექსის 272-ე და 275-ე მუხლებში 2018 წლის 27 დეკემბრის №4225-რს კანონით განხორციელებული ცვლილებებით თუ მსუბუქდება საგადასახადო მოთხოვნით დაკისრებული სანქციები და შესწავლის შედეგების გათვალისწინებით, სათანადო საფუძვლების არსებობის შემთხვევაში დაკისრებული სანქციის კორექტირება (შემცირება);\n3. ამ ბრძანების ზემოაღნიშნული პუნქტების შესრულების შედეგების გათვალისწინებით დაევალა აუდიტის დეპარტამენტს გადასახადის გადამხდელის პირადი აღრიცხვის ბარათზე შესაბამისი კორექტირების განხორციელება; 4. დანარჩენ ნაწილში საჩივარი არ დაკმაყოფილდა. შემოსავლების სამსახურის 22.03.2019 წლის №6982 ბრძანების აღსრულების შედეგად, გამოცემული 6.10.2023 წლის დასკვნიდან ირკვევა, რომ:\n1. დამატებით შესწავლილ იქნა სადავო საკითხები გადამხდელის მიერ წარდგენილი მტკიცებულებების გათვალისწინებით, თუმცა აღნიშნული მტკიცებულებები ვერ ცვლის საგადასახადო შემოწმების აქტით დადგენილ ფაქტობრივ გარემოებებს, შესაბამისად, აქტით დარიცხული თანხები არ დაექვემდებარა კორექტირებას;\n2. დამატებით შესწავლილ იქნა საქართველოს საგადასახადო კოდექსის 272-ე და 275-ე მუხლებში 2018 წლის 27 დეკემბრის №4225-რს კანონით განხორციელებული ცვლილებებით დაკისრებული სანქციების შემსუბუქების საკითხი და შესწავლის შედეგების გათვალისწინებით, განხორციელდა ჯარიმის შემცირება 32 373 ლარის ოდენობით.\nმომჩივანი საჩივარში ზოგადად საუბრობს და მოითხოვს სადავო საკითხების შემმოწმებლებთან ერთად შესწავლას, მან ვერც საბჭოს სხდომაზე სადავო საკითხის ზეპირი განხილვისას ვერ წარმოადგინა კონკრეტული არგუმენტები ან დოკუმენტურად დადასტურებული შესაბამისი მტკიცებულებები იმის თაობაზე, თუ რა ნაწილში არ აღსრულდა შემოსავლების სამსახურის 22.03.2019 წლის №6982 ბრძანება და შესაბამისად, აუდიტის დეპარტამენტის მიერ გამოცემული დასკვნით არ განხორციელდა შესაბამისი გადაანგარიშება.\nმხარეთა არგუმენტების, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საბჭოს მიაჩნია, რომ აუდიტის დეპარტამენტის მიერ შემოსავლების სამსახურის 22.03.2019 წლის №6982 ბრძანება აღსრულებულია ამავე გადაწყვეტილების შესაბამისად და არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n55\n\nდოკუმენტის დათვალიერება\n\ninfohub@rs.ge",
    "title": "Document 04b3bdbd-9838-4826-9958-3f885bc7157b"
  }
}