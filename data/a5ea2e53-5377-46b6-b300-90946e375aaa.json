{
  "id": "a5ea2e53-5377-46b6-b300-90946e375aaa",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 25104-2\n19 დეკემბერი 2022\nდოკუმენტის #:\n25104-2\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n24 აგვისტო 2022\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, გაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის, ხელფასის სახით მიღებული შემოსავლები, გადახდის წყაროსთან გადასახადის დაკავების წესი\nჩამოტვირთვა\nგაზიარება\nბრძანება N 25104\n24/08/2020 \n \n \n  \nშპს ----------------------------\n(მის: ------------------------- )\nსადავო საკითხთან დაკავშირებით\nსაჩივრის არ დაკმაყოფილების თაობაზე\n \n \nშემოსავლების სამსახურმა განიხილა შპს ----- ს 2019 წლის 31 დეკემბრის №48348/1/2019 საჩივარი, რომლითაც გადასახადის გადამხდელი არ ეთანხმება შემოსავლების სამსახურის აუდიტის დეპარტამენტის 2019 წლის 26 დეკემბრის № 094-257 საგადასახადო მოთხოვნას. აღნიშნული საკითხი განხილულ იქნა შემოსავლების სამსახურის დავების განხილვის საბჭოს 2020 წლის 06 აგვისტოს სხდომაზე (ოქმი №56).\n \nგადასახადის გადამხდელის პოზიცია:\nაცხადებს, რომ 2016 წელს ფიზიკური პირისგან შეიძინა უძრავი ქონება. შემოწმებით კი გადახდილი თანხა ჩაითვალა უპროცენტოდ გაცემულ სესხად,  რომელიც  დაბეგრილია მოგების და საშემოსავლო გადასახადებით.\n \nფაქტობრივი გარემოებები:\nსაქმის ირგვლივ არსებული მასალებით ირკვევა, რომ შემოსავლების სამსახურის 2019 წლის 24 სექტემბრის №33066 ბრძანების საფუძველზე ჩატარდა შპს ----- ს საქმიანობის გასვლითი საგადასახადო შემოწმება, რომლის შედეგებზე 2019 წლის 24 დეკემბერს შედგა საგადასახადო შემოწმების აქტი, შესამოწმებელი პერიოდი განისაზღვრა 2016 წლის პირველი იანვრიდან 2019 წლის პირველი აგვისტოს ჩათვლით. გამოიცა 2019 წლის 26 დეკემბრის №46394 ბრძანება და ამავე თარიღის №094-257   საგადასახადო მოთხოვნა,  რომლის  მიხედვით გადამხდელს ბიუჯეტში გადასახდელად დამატებით განესაზღვრა სულ 3 043 897 ლარი, მათ შორის, გადასახადი 1 547 075 ლარი, ჯარიმა 1 010 791 ლარი და საურავი 486 031 ლარი.\n \nსაგადასახადო შემოწმების აქტის მიხედვით სადავო საკითხთან მიმართებაში დარიცხვა განპირობებულია შემდეგი გარემოებებით:\nგადასახადის გადამხდელს შესამოწმებელ პერიოდში უფიქსირდება სალაროს ნაშთი (0 ლარიდან 2 623 000 ლარამდე), მომწოდებლის კრედიტორული დავალიანების დასაფარად აღებული აქვს სესხები. იმის გათვალისწინებით, რომ საწარმოს მიერ წარმოდგენილი სააღრიცხვო დოკუმენტაციის შესწავლით ვერ ხდება სალაროში არსებული ფულადი სახსრების არსებობის დადასტურება, სალაროში რიცხული თანხა, ჩაითვალა სესხის გაცემად და შესაბამის საანგარიშო პერიოდში დაიბეგრება მოგების გადასახადით. ამასთან, სალაროში ნაღდი ფულის შეტანა, რომლის შესახებაც, დოკუმენტურად დასტურდება (კრედიტორული დავალიანება იქნა დაფარული, თანხა ბანკში იქნა შეტანილი და სხვა), რომ წარმოადგენს აღებული სესხის დაბრუნებას, წარმოშობს გადახდილი მოგების გადასახადის ჩათვლის უფლებას.\n2016  წლის  03  ოქტომბრის  შპს ----- სსა და  ფ.პ  ----- (დამფუძნებელი - 33.3%) შორის გაფორმებული უძრავი ქონების წინარე ნასყიდობის ხელშეკრულების თანახმად შპს ----- ფიზიკური პირისგან ყიდულობს 8 144 კვ.მ. მიწის ნაკვეთიდან 6 644 კვ.მ. ხოლო დარჩენილი ფართობი 1500 კვ.მ. როგორც მიწის ნაკვეთი ასევე მასზე განთავსებული შენობა ნაგებობები რჩება გამყიდველს საკუთრებაში. ნასყიდობის საგნის ფასი შეადგენს 1  500  000  ლარს  რომლის  გადახდაც  ხელშეკრულების  თანახმად  უნდა  მოხდეს  2021  წლის  31 დეკემბრამდე.\n2019 წლის საანგარიშო პერიოდში საწარმომ ზემოაღნიშნული ხელშეკრულების საფუძველზე ფ.პ. ---- ს გადაუხადა 1 100 000 ლარი ნაღდი ანგარიშსწორებით, რომლითაც შემცირებულია სალაროში რიცხული ნაღდი ფულადი სახსრების ნაშთი. შემოწმებით, გაცემული ავანსის თანხა დაკვალიფიცირდა ფიზიკურ პირზე გაცემულ სესხად და საქართველოს საგადასახადო კოდექსის 982 პრიმა ნაწილის თანახმად, გაცემული ავანსის თანხა დაკვალიფიცირდა ფიზიკურ პირზე გაცემულ სესხად და დაიბეგრა მოგების გადასახადით. შემოწმებით, გადასახადის გადამხდელის მიერ დაქირავებულ ფიზიკურ პირზე სესხად განხილულ თანხებზე, საპროცენტო სარგებელი გაანგარიშებული იქნა 20%-იანი განაკვეითით და საპროცენტო სარგებელი საქართველოს საგადასახადო კოდექსის 101-ე და 154-ე მუხლებით დაბეგრილი იქნა გადახდის წყაროსთან.\n \nშემოსავლების სამსახურმა განიხილა წარმოდგენილი საჩივარი და მიიჩნია, რომ სადავო საკითხთან დაკავშირებით საჩივარი არ უნდა დაკმაყოფილდეს შემდეგ გარემოებათა გამო:\nსადავო საკითხთან დაკავშირებით შემოსავლების სამსახური მიუთითებს საქართველოს საგადასახადო კოდექსის 982 მუხლის მე-3 ნაწილის „ზ“ ქვეპუნქტზე, რომლის თანახმად მოგების გადასახადით იბეგრება ფიზიკურ პირზე ან არარეზიდენტზე სესხის გაცემა (გარდა უცხო ქვეყნის აღიარებულ საფონდო ბირჟაზე განთავსებული სასესხო ფასიანი ქაღალდის შეძენისა). ეს ქვეპუნქტი არ ვრცელდება კომერციული ბანკის, საკრედიტო კავშირის, მიკროსაფინანსო ორგანიზაციისა და ლომბარდის მიერ განხორციელებულ ოპერაციებზე.\nსაქართველოს საგადასახადო კოდექსის 73-ე მუხლის მე-9 ნაწილის ,,ბ\" ქვეპუნქტის თანახმად საგადასახადო ვალდებულების განსაზღვრის მიზნით საგადასახადო ორგანოს უფლება აქვს: სამეურნეო ოპერაციის ფორმისა და შინაარსის გათვალისწინებით შეცვალოს მისი კვალიფიკაცია, თუ ოპერაციის ფორმა არ შეესაბამება მის შინაარსს.\nსაქართველოს საგადასახადო კოდექსის 101-ე მუხლის მეორე ნაწილის თანახმად ხელფასის სახით მიღებული შემოსავალია \"დამქირავებლის მიერ დაქირავებულისათვის საქართველოს ფინანსთა მინისტრის მიერ განსაზღვრულ საპროცენტო განაკვეთზე დაბალი საპროცენტო განაკვეთით სესხის გაცემისას – საქართველოს ფინანსთა მინისტრის მიერ განსაზღვრული საპროცენტო განაკვეთით გადასახდელი პროცენტის შესაბამისი თანხა.\nსაქართველოს საგადასახადო კოდექსის 154-ე მუხლის პირველი ნაწილის თანახმად, გადახდის წყაროსთან გადასახადის დაკავება ევალება საგადასახადო აგენტს, რომელიც არის იურიდიული პირი, საწარმო/ორგანიზაცია ან მეწარმე ფიზიკური პირი, კერძოდ: პირი, რომელიც დაქირავებულს უხდის ხელფასს.\nსაქართველოს ფინანსთა მინისტრის 2011 წლის 28 იანვრის N34-ე ბრძანების თანახმად: \"საქართველოს საგადასახადო კოდექსის 101-ე მუხლის მე-2 ნაწილის „ბ“ ქვეპუნქტის მიზნებისათვის წლიური საპროცენტო განაკვეთი დამტკიცდეს 20 პროცენტის ოდენობით.\nდამფუძნებლისგან შეძენილი უძრავი ქონების უპროცენტო სესხად განხილვის საკითხთან მიმართებაში გადასახადის გადამხდელი განმარტავს, რომ შეძენილი ქონება გამოიყენებოდა მძიმე სატრანსპორტო საშუალებების სადგომად, შესაბამისად საწარმოს ინტერესებს ხმარდებოდა. ამდენად, გადამხდელი არ ეთანხმება შემოწმების მოსაზრებას, რომ დამფუძნებლისთვის გადახდილი თანხები უპროცენტო სესხს წარმოადგენდა.\nშემოწმებით დადგენილია, რომ გადასახადის გადამხდელს შესამოწმებელ პერიოდში უფიქსირდება სალაროს ნაშთი (0 ლარიდან 2 623 000 ლარამდე), ხოლო მომწოდებლის კრედიტორული დავალიანების დასაფარად აღებული აქვს სესხები. ამასთან, 2016 წლის 03 ოქტომბრის შპს ----- სსა და ფ.პ ----- ს (დამფუძნებელი - 33.3%) შორის გაფორმებულია უძრავი ქონების წინარე ნასყიდობის ხელშეკრულება მიწის ნაკვეთის შეძენასთან დაკავშირებით, თუმცა როგორც მიწის ნაკვეთი ასევე მასზე განთავსებული  შენობა ნაგებობები რჩება გამყიდველს საკუთრებაში, ნასყიდობის საგნის ფასი შეადგენს 1 500 000 ლარს, რომლის გადახდაც ხელშეკრულების თანახმად უნდა მოხდეს 2021 წლის 31 დეკემბრამდე. 2019 წლის საანგარიშო პერიოდში საწარმომ ზემოაღნიშნული ხელშეკრულების საფუძველზე ფ.პ. ----- ს გადაუხადა 1 100 000 ლარი ნაღდი ანგარიშსწორებით, რომლითაც შემცირებულია სალაროში რიცხული ნაღდი ფულადი სახსრების ნაშთი.\nყოველივე ზემოაღნიშნულის გათვალისწინებით, შემოსავლების სამსახურმა მიიჩნია, რომ სალაროში რიცხული თანხის, ასევე გაცემული ავანსის თანხის, ოპერაციის ფორმის და შინაარსის გათვალისწინებით კვალიფიკაციის შეცვლის შედეგად, სესხად განხილვა და სესხად განხილულ თანხებზე საპროცენტო სარგებლის გაანგარიშება მართლზომიერია  და არ არსებობს საჩივრის დაკმაყოფილების ფაქტობრივი და სამართლებრივი საფუძვლები.\n\n\n\n\nსაქართველოს საგადასახადო კოდექსის 304-ე მუხლის საფუძველზე,\nვ ბ რ ძ ა ნ ე ბ:\n \n \n1. შპს ----- ს საჩივარი სადავო საკითხთან დაკავშირებით არ დაკმაყოფილდეს;\n2. აღნიშნული გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვ. გორგასლის ქ. №16) ან სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 კალენდარული დღის ვადაში.\n \nჩამოტვირთვა\nგაზიარება\nუკუკავშირი\nდაკავშირებული დოკუმენტები\nაგრეთვე ეძებენ\nდოკუმენტის სტატისტიკა\n\n18\n\nდოკუმენტის დათვალიერება\n\ninfohub@rs.ge",
    "title": "Document a5ea2e53-5377-46b6-b300-90946e375aaa"
  }
}