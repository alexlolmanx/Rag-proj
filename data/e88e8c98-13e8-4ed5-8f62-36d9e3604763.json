{
  "id": "e88e8c98-13e8-4ed5-8f62-36d9e3604763",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №26245/2/2025\n29 დეკემბერი 2025\nდოკუმენტის #:\n26245/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n26 დეკემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაგადასახადო სამართალდარღვევა და საგადასახადო პასუხისმგებლობის ზოგადი პრინციპები, საგადასახადო დეკლარაციაში/გაანგარიშებაში გადასახადის შემცირება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\nN 26245/2/2025\n26 დეკემბერი 2025\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: ამხანაგობა „-----“ (ს/ნ -----)\nმოპასუხე: აუდიტის დეპარტამენტი.\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 19.12.2025 წელს განიხილა და მიიღო გადაწყვეტილება ამხანაგობა „-----“ 01.12.2025 წელს რეგისტრირებულ საჩივარზე (რეგისტრაციის N 26245/2/2025).\n\n\nდავის საგანი:\nდაკისრებული სანქციებისგან გათავისუფლება.\n\n\nგასაჩივრებული გადაწყვეტილება:\n1. აუდიტის დეპარტამენტის 11.09.2025 წლის N 066-11 საგადასახადო მოთხოვნა;\n2. შემოსავლების სამსახურის 31.10.2025 წლის N 24003 ბრძანება.\n\n\nდარიცხული თანხა:\n41 460,31 ლარი.\nმათ შორის: გადასახადი - 26 482, 95 ლარი;\nდღგ - 25 982,95 ლარი;\nსაშემოსავლო გადასახადი - 500 ლარი;\nჯარიმა - 13 241,50 ლარი;\nსაურავი - 1735,86  ლარი;.\n\n\nფაქტების აღწერა:\nგადასახადის გადამხდელად რეგისტრირებულია 19.06.2024 წელს, ამავე თარიღიდან რეგისტრირებული დღგ-ის გადამხდელად. პირის საქმიანობას წარმოადგენს საცხოვრებელი და არასაცხოვრებელი შენობების მშენებლობა.\nშემოსავლების სამსახურის აუდიტის დეპარტამენტის მიერ ჩატარდა გადასახადის გადამხდელის საქმიანობის 19.06.2024 წლიდან 01.05.2025 წლამდე პერიოდის სრული კამერალური საგადასახადო შემოწმება. შემოწმების შედეგები აისახა 01.09.2025 წლის საგადასახადო შემოწმების აქტში, საიდანაც ირკვევა, რომ სადავო დარიცხვა გამოწვეულია შემდეგი გარემოებებით:\nშესამოწმებელ პერიოდში ამხანაგობას ჰქონდა ერთი მიმდინარე სახელმწიფო ტენდერი, რომლის მიხედვითაც ----- ახორციელებდა საბავშვო ბაღების მშენებლობას. საბავშვო ბაღების მშენებლობის მომსახურებას უწევდა შპს „-----“ (ს.ნ. -----).\nშემოსავლების სამსახურის გადასახადების ადმინისტრირების საინფორმაციო სისტემის მონაცემებით და გადამხდელის მიერ შემმოწმებელთათვის წარდგენილი ბუღალტრული აღრიცხვის და საბანკო ამონაწერების ანალიზით დადგინდა, რომ კომპანიის მიერ მიღებული შემოსავლები აჭარბებს დეკლარირებულ ბრუნვას.\nზემოაღნიშნული ფაქტობრივი გარემოების და საკანონმდებლო ნორმების გათვალისწინებით შემმოწმებელთა მიერ განხორციელდა დღგ-ით დასაბეგრი ბრუნვების გაზრდა. შესაბამისად, გადასახადის გადამხდელს დამატებით დაერიცხა გადასახადი და დაეკისრა ჯარიმა საგადასახადო კოდექსის 275-ე მუხლის მიხედვით.\n2025 წლის აპრილის საანგარიშო პერიოდში მომჩივანს მიღებული ჰქონდა ანგარიშ - ფაქტურა ----- (დღგ-ს თანხა 21 286 ლარი). გადასახადის გადამხდელის მიერ აღნიშნული ანგარიშ - ფაქტურა არ იყო ჩათვლილი. საგადასახადო კოდექსის 174-ე, 175-ე და 176-ე მუხლების შესაბამისად, საგადასახადო შემოწმებით განსაზღვრულმა 2025 წლის აპრილის საანგარიშო პერიოდში ჩასათვლელმა თანხამ შეადგინა 21 286 ლარი.\nშემმოწმებელთათვის წარდგენილი საბუღალტრო პროგრამის და საბანკო ამონაწერების შესწავლის შედეგად დადგინდა, რომ შესამოწმებელ პერიოდში ბანკიდან გაიცა გადახდის წყაროსთან დაუბეგრავი თანხები. კერძოდ, დირექტორზე 2024 წლის სექტემბერში გაცემულ იქნა 2 000 ლარი, დანიშნულებით „სამეურნეო ხარჯები\", რომელთა მიზნობრიობა ვერ დადასტურდა. შედეგად, შემმოწმებელთა მიერ დირექტორზე გადახდილი თანხები დაკვალიფიცირდა ხელფასად და დაიბეგრა გადახდის წყაროსთან. გადამხდელს დაერიცხა საშემოსავლო გადასახადი და დაეკისრა ჯარიმა კოდექსის 275-ე მუხლის შესაბამისად.\nშემოწმების აქტის საფუძველზე 11.09.2025 წელს გამოიცა აუდიტის დეპარტამენტის N 19963 ბრძანება და გადამხდელს წარედგინა ამავე თარიღის N 066-11 საგადასახადო მოთხოვნა.\nაღნიშნული აქტები გასაჩივრდა შემოსავლების სამსახურში, რომლის 31.10.2025 წლის N 24003 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი:\nშემოსავლების სამსახური მიუთითებს ფაქტობრივ გარემოებებზე, რომლის მიხედვით, გადასახადის გადამხდელს არასრულად ჰქონდა შესრულებული საგადასახადო ვალდებულებები. ამასთან მომჩივანი ვერ უთითებს ფაქტობრივ და სამართლებრივ გარემოებებზე, რომლითაც დადასტურდება, რომ გადასახადის გადამხდელი მოქმედებდა საქმიანობისათვის დამახასიათებელი თანმდევი გულისხმიერებით, სამართლებრივი შეცდომის არეალში. შესაბამისად, საგადასახადო შემოწმების შედეგად დარიცხული სანქციის მიმართ შემოსავლების სამსახურს მიზანშეწონილად არ მიაჩნია საქართველოს საგადასახადო კოდექსის 269-ე მუხლის მე-7 ნაწილის გამოყენება. ამდენად, შემოსავლების სამსახურმა მიიჩნია, რომ გადამხდელის საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია:\n2025 წლის თებერვლის თვეში ამხანაგობა „-----“ შპს „-----\" (ს/კ ----- ) გაუწია 72,595,84 ლარის ღირებულების საპროექტო მომსახურება. გარკვეული გარემოებებიდან გამომდინარე მიმდინარე წლის ნოემბრის თვემდე მომწოდებელმა მომსახურების მიმღებს არ გამოუწერა შასაბამისი ანგარიშ - ფაქტურა. დღეის მდგომარეობით აღნიშნულ მომსახურებაზე გამოწერილია შესაბამისი საგადასახადო ანგარიშ - ფაქტურა ნომრით -----, რომლის ჩასათვლელი დღგ-ის თანხა შეადგენს 11,073.94 ლარს.\nზემოთ ხსენებული ახალი გარემოებიდან გამომდინარე მომჩივანი ითხოვს, რომ აუდიტის დეპარტამენტს დაევალოს დააკორექტიროს გადასახადის თანხა 11 073,94 ლარით და შესაბამისად დაკორექტირდეს ამ მოთხოვნით დარიცხული ჯარიმა.\n\n\nდავების განხილვის საბჭო:\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 272-ე მუხლის პირველი ნაწილის თანახმად, საურავი არის საგადასახადო სანქცია, რომელიც პირს ეკისრება საგადასახადო კანონმდებლობით დადგენილ ვადაში გადასახადის გადასახდელი თანხის გადაუხდელობისათვის.\nსაგადასახადო კოდექსის 275-ე მუხლის მე-2 ნაწილის თანახმად, საგადასახადო დეკლარაციაში/გაანგარიშებაში გადასახადის თანხის შემცირება, გარდა ამ მუხლის პირველი, 21 და 22 ნაწილებით გათვალისწინებული შემთხვევებისა, იწვევს დაჯარიმებას შემცირებული გადასახადის თანხის 50 პროცენტის ოდენობით.\nსაგადასახადო კოდექსის 269-ე მუხლის მე-7 ნაწილის თანახმად, დავის განმხილველ ორგანოს უფლება აქვს, გაათავისუფლოს კეთილსინდისიერი გადასახადის გადამხდელი ამ კოდექსით გათვალისწინებული სანქციისაგან, თუ სამართალდარღვევა გამოწვეულია გადასახადის გადამხდელის შეცდომით/არცოდნით.\nსაბჭოს მიაჩნია, რომ განსახილველ შემთხვევაში საქმის ფაქტობრივი და სამართლებრივი გარემოებები არ იძლევა იმ ვარაუდის საფუძველს, რომ გადასახადის გადამხდელის მიერ ჩადენილი სამართალდარღვევა გამოწვეულია მისი შეცდომით/არცოდნით და შესაბამისად, მიზანშეწონილად არ მიიჩნია საგადასახადო კოდექსის 269-ე მუხლის მე-7 ნაწილის საფუძველზე მომჩივნის გათავისუფლება დაკისრებული სანქციებისგან.\nმომჩივანი ითხოვს მისი საგადასახადო ვალდებულებების კორექტირებას შესამოწმებელ პერიოდში მიღებული მომსახურებისთვის მოგვიანებით გამოწერილი ანგარიშ - ფაქტურის ----- გათვალისწინებით.\nსაგადასახადო კოდექსის 302-ე მუხლის მე-3 ნაწილის თანახმად, დავების განხილვის საბჭო საჩივარს განიხილავს შემოსავლების სამსახურში გასაჩივრებული დავის საგნის ფარგლებში.\nმომჩივნის მოთხოვნაზე საგადასახადო ვალდებულებების კორექტირებასთან დაკავშირებით საბჭო ვერ იმსჯელებს, ვინაიდან განსახილველ შემთხვევაში შემოსავლების სამსახურში წარდგენილი საჩივრით მოთხოვნილი იყო მხოლოდ დაკისრებული სანქციებისგან გათავისუფლება და შემოსავლების სამსახურის გასაჩივრებული ბრძანება (31.10.2025 წლის N 24003 ბრძანება) ეხებოდა მხოლოდ აღნიშნულ საკითხს.\nაღნიშნულიდან გამომდინარე, საბჭო მიიჩნევს, რომ არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი N 64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nკეთილსინდისიერება\nსაგადასახადო დეკლარაციაში/გაანგარიშებაში გადასახადის შემცირება\nკეთილსინდისიერება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n31\n\nდოკუმენტის დათვალიერება\n\ninfohub@rs.ge",
    "title": "Document e88e8c98-13e8-4ed5-8f62-36d9e3604763"
  }
}