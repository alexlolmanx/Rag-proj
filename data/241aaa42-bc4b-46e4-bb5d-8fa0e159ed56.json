{
  "id": "241aaa42-bc4b-46e4-bb5d-8fa0e159ed56",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №18901/2/2023\n27 მარტი 2023\nდოკუმენტის #:\n18901/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n17 მარტი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა\nჩამოტვირთვა\nგაზიარება\n№18901/2/2023 \n17.03.2023 \n\n\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი:: ი/მ „----------“ (ს/ნ --------) \nმოპასუხე:  აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 17.03.2023 წელს განიხილა და მიიღო გადაწყვეტილება ი/მ -----------ის 17.02.2023 წელს რეგისტრირებულ საჩივარზე (რეგისტრაციის №18901/2/2023). \n\n\n\n\nდავის საგანი: \nდავების განხილვის საბჭოს გადაწყვეტილების აღსრულების შედეგები. \n\n\nგასაჩივრებული გადაწყვეტილება: \nაუდიტის დეპარტამენტის 2023 წლის 10 თებერვლის №002-13 საგადასახადო მოთხოვნა.\n\n\nდარიცხული თანხა: 156 521 ლარი.\nმათ შორის: გადასახადი - 87 178\nდღგ - 12 918\nმიწის გადასახადი (სასოფლო) – 11\nსაშემოსავლო გადასახადი - 74 249\nჯარიმა - 30 273\nსაურავი - 39 070\n\n\nფაქტების აღწერა\nშემოსავლების სამსახურის აუდიტის დეპარტამენტის 2021 წლის 26 აპრილის №12684 ბრძანების საფუძველზე ჩატარდა მომჩივნის საქმიანობის კამერალური საგადასახადო შემოწმება. გადასახადის გადამხდელის საგადასახადო ვალდებულებები განისაზღვრა არაპირდაპირი მეთოდით. შემოწმების შედეგები აისახა 2021 წლის 29 დეკემბრის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 2021 წლის 29 დეკემბრის №41905 ბრძანება და №002-469 საგადასახადო მოთხოვნა. მომჩივანს დამატებით გადასახდელად განესაზღვრა 259 849 ლარი. \nაღნიშნული საგადასახადო მოთხოვნა 2022 წლის 10 იანვარს გასაჩივრდა შემოსავლების სამსახურში, რომელმაც 2022 წლის 23 მარტის №7387 ბრძანებით არ დააკმაყოფილა საჩივარი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\nსაბჭოს 1.07.2022 წლის №16172/2/2022 გადაწყვეტილებით საჩივარი დაკმაყოფილდა ნაწილობრივ. დაევალა აუდიტის დეპარტამენტს, მომჩივნის არგუმენტაციის გათვალისწინებით, გადასახადის გადამხდელის მონაწილეობით, დამატებით შეისწავლოს სადავო საკითხი და სათანადო საფუძვლების არსებობის შემთხვევაში, განახორციელოს დარიცხული თანხების კორექტირება (შემცირება). დანარჩენ ნაწილში საჩივარი არ დაკმაყოფილდა.\nდავების განხილვის საბჭოს გადაწყვეტილების საფუძველზე გამოიცა აუდიტის დეპარტამენტის 7.10.2022 წლის დასკვნა, 19.10.2022 წლის №26539 ბრძანება და 20.10.2022 წლის №002-177 საგადასახადო მოთხოვნა, რომელთა შესაბამისად მომჩივანს არ შეუმცირდა დარიცხული თანხა.\nკორექტირებული საგადასახადო მოთხოვნა 25.10.2022 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. საბჭოს 23.12.2022 წლის №18075/2/2022 გადაწყვეტილებით საჩივარი დაკმაყოფილდა ნაწილობრივ:\n- დაევალა აუდიტის დეპარტამენტს, დამატებით შეისწავლოს სადავო საკითხი, ფასნამატის გაანგარიშების მიზნებისთვის, მომჩივნის საქონელზე გაანგარიშებულ თვითღირებულებას შეუპირისპიროს მსგავსი საქმიანობის განმახორციელებელი პირების ინვენტარიზაციისას გამოყენებული სარეალიზაციო ფასები;\n- წინა პუნქტის გათვალისწინებით, სათანადო საფუძვლების არსებობის შემთხვევაში, განხორციელდეს დარიცხული თანხების კორექტირება (შემცირება);\n- დანარჩენ ნაწილში საჩივარი არ დაკმაყოფილდა. \nსაბჭოს გადაწყვეტილების საფუძველზე გამოიცა აუდიტის დეპარტამენტის 2.02.2023 წლის დასკვნა, 10.02.2023 წლის №2428 ბრძანება და №002-13 საგადასახადო მოთხოვნა, რომელთა შესაბამისად მომჩივანს შეუმცირდა დარიცხული თანხა 90 468 ლარით და მისმა საგადასახადო ვალდებულებამ შეადგინა 156 521 ლარი. \nკორექტირებული საგადასახადო მოთხოვნა 17.02.2023 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nმომჩივნის არგუმენტაცია \nდასკვნით ირკვევა, რომ საგადასახადო შემოწმების აქტით დარიცხული თანხები შემცირდა მომჩივნის მიერ წარდგენილი ელექტრონული ცხრილებისა და სააღრიცხვო დოკუმენტაციის შესწავლის შედეგად.\nწარდგენილ ფასნამატის ცხრილში თითოეულ იდენტიფიცირებად პროდუქტს დაუკავშირეს უახლოესი შესყიდვის შესაბამისი თვითღირებულება და იმავე წლის შესყიდული რაოდენობის გათვალისწინებით დაიანგარიშეს ფასნამატი, რომელიც განისაზღვრა 9.5%-ით, ხოლო აუდიტის დეპარტამენტის მიერ შეცვლილია თვითღირებულების განსაზღვრის პრინციპი. კერძოდ, ნაცვლად უახლოესი შესყიდვისა, ზეპირი განმარტების მიხედვით, თვითღირებულება განსაზღვრულია უახლოესი 3 თვის მონაცემების საშუალო შეწონილით. აღნიშნულ დათვლის პრინციპს არ ეთანხმება, ვინაიდან კონკრეტულ შემთხვევაში არ არსებობს პროდუქციის რაოდენობრივი აღრიცხვა და შეუძლებელია რეალიზაციის მომენტში პროდუქციის ნაშთის საშუალო შეწონილი თვითღირებულების განსაზღვრა. არსებული პრაქტიკით, ფასნამატის დაანგარიშებისას მსგავს შემთხვევებში თვითღირებულებად გამოიყენება უახლოესი შესყიდვის ღირებულება. შესაბამისად, დავების განხილვის საბჭოს 2022 წლის 23 დეკემბრის №18075/2/2022 გადაწყვეტილება არ აღსრულებულა.\nზემოაღნიშნულიდან გამომდინარე, მომჩივანი ითხოვს გაუქმდეს 2022 წლის 10 თებერვლის №002-13 საგადასახადო მოთხოვნა და დაევალოს აუდიტის დეპარტამენტს აღნიშნული საკითხის დამატებით შესწავლა.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nდავების განხილვის საბჭოს 23.12.2022 წლის №18075/2/2022 გადაწყვეტილებით:\n- დაევალა აუდიტის დეპარტამენტს, დამატებით შეისწავლოს სადავო საკითხი, ფასნამატის გაანგარიშების მიზნებისთვის, მომჩივნის საქონელზე გაანგარიშებულ თვითღირებულებას შეუპირისპიროს მსგავსი საქმიანობის განმახორციელებელი პირების ინვენტარიზაციისას გამოყენებული სარეალიზაციო ფასები;\n- წინა პუნქტის გათვალისწინებით, სათანადო საფუძვლების არსებობის შემთხვევაში, განხორციელდეს დარიცხული თანხების კორექტირება (შემცირება).\nაუდიტის დეპარტამენტის დასკვნით დგინდება, რომ დავების განხილვის საბჭოს 23.12.2022 წლის №18075/2/2022 გადაწყვეტილების საფუძველზე, აუდიტის დეპარტამენტმა დამატებით შეისწავლა სადავო საკითხი და გადასახადის გადამხდელის მიერ დამუშავებული მონაცემების ანალიზის/შესწავლის საფუძველზე დაკორექტირდა (შემცირდა) არაპირდაპირი მეთოდის გამოყენებით დადგენილი ფასნამატი. შესაბამისად, შემცირდა შემოწმების აქტით დარიცხული გადასახადები და ჯარიმა-საურავი.\nგადასახადის გადამხდელი მიუთითებს მის მიერ წარმოდგენილ ფასნამატის ცხრილზე, სადაც თითოეულ იდენტიფიცირებად პროდუქტზე დაკავშირებულია უახლოესი შესყიდვის შესაბამისი თვითღირებულება და იმავე წლის შესყიდული რაოდენობის გათვალისწინებით გაანგარიშდა ფასნამატი, რომელიც განსაზღვრულია 9,5%-ით, ხოლო აუდიტის დეპარტამენტის მიერ შეცვლილია თვითღირებულების განსაზღვრის პრინციპი, რომელსაც არ ეთანხმება და ითხოვს არსებული პრაქტიკით ფასნამატის დაანგარიშებას.\nაუდიტის დეპარტამენტის განმარტებით, გადასახადების ადმინისტრირების საინფორმაციო სისტემაში დაფიქსირებული მომჩივნის შეძენილი და გადასახადის გადამხდელის მიერ წარდგენილი სასაქონლო-მატერიალური ფასეულობების ნაშთების გათვალისწინებით განისაზღვრა პირის საქონლის ბრუნვის კოეფიციენტი. კერძოდ, საშუალოდ რა პერიოდულობით ახდენდა საქონლის მარაგის განახლებასა და რეალიზაციას. აღნიშნული კოეფიციენტი შესაბამისი ანალიზით განისაზღვრა 3 თვით. შესაბამისად, თითოეულ იდენტიფიცირებად პროდუქტს დაუკავშირდა უახლოესი 3 თვის შესყიდული პროდუქციის საშუალო შეწონილი მეთოდით დადგენილი თვითღირებულება და გაანგარიშდა ფასნამატი.\nსაქმეში არსებული მასალების შესწავლის საფუძველზე, მხარეთა არგუმენტაციის გათვალისწინებით, საბჭომ მიიჩნია, რომ აუდიტის დეპარტამენტის მიერ სრულყოფილად აღსრულდა დავების განხილვის საბჭოს გადაწყვეტილება და გასაჩივრებული აქტის შინაარსი შეესაბამება დავის განხილვისას მიღებული გადაწყვეტილების შინაარსს. შესაბამისად, არ არსებობს მომჩივნის მოთხოვნის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nშემოსავლების/ხარჯების განსაზღვრა არაპირდაპირი მეთოდით\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n30\n\nდოკუმენტის დათვალიერება\n\ninfohub@rs.ge",
    "title": "Document 241aaa42-bc4b-46e4-bb5d-8fa0e159ed56"
  }
}