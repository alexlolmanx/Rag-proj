{
  "id": "87c715e6-fb85-4296-92ca-0e85a96f5f1a",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება № 32410\n22 დეკემბერი 2023\nდოკუმენტის #:\n32410\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n21 დეკემბერი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\n№ 32410\n21 დეკემბერი 2023\nბ რ ძ ა ნ ე ბ ა \n\n\n\n\nსს „---------“ (ს/ნ---------) \n(მის.: ---------) \n2023 წლის 4 დეკემბრის საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 12 დეკემბრის სხდომაზე (ოქმი №129) განიხილა სს „---------“ (ს/ნ ---------) 2023 წლის 4 დეკემბრის №21478/2/2023 საჩივარი, შემოსავლების სამსახურის აუდიტის დეპარტამენტის 2023 წლის 8 ნოემბრის №059-8 კორექტირებულ საგადასახადო მოთხოვნასთან დაკავშირებით. \n\n\nგადასახადის გადამხდელის პოზიცია საგადასახადო შემოწმების შედეგების გადაანგარიშებასთან დაკავშირებით:\nგადამხდელი არ ეთანხმება გადაანგარიშების შდეგებს. აღნიშნავს, რომ აუდიტის დეპარტამენტისათვის მიწოდებული იქნა მოთხოვნილი მასალები, რის შედეგადაც კორექტირებული და შემცირებული იქნა დარიცხვები ფასნამატთან დაკავშირებით, თუმცა გადაანგარიშებისას არ იქნა გათვალისწინებული ხანძრის შედეგად განადგურებული საქონლის შესაბამისი მასალების (3513.91 ლარი) და საწარმოს სარემონტო სამუშაოებზე დახარჯული მასალების ღირებულება (1102.3 ლარი), ასევე არ იქნა გათვალისწინებული წარმოებისას არსებული მინიმალური ოდენობის დანაკარგები 3%, რაც გავლენას ახდენს დარიცხვის მოცულობაზე. გადამხდელი ასევე აღნიშნავს, რომ საშემოსავლო გადასახადის გაანგარიშებისას შესწორებული აქტით დასაბეგრად წარმოდგენილია 65 842 ლარი, რომელიც წარმოშობილია გაურკვეველი გაანგარიშებით და დარიცხულია საშემოსავლო გადასახადი 13 168 ლარი, რასაც არ ეთანხმება და ითხოვს მის გადაანგარიშებას, აღნიშნული მოთხოვნის დამატებით საფუძველს წარმოადგენს ისიც, რომ იმ შემთხვევაშიც კი თუ აღნიშნულ თანხა ჩაითვლება დირექტორზე განაცემად, გასათვალისწინებელია საბუღალტრო აღრიცხვის პროგრამაში (3160 ანგარიშზე) ასახული საწარმოს ვალდებულება (30.09.2021 წლის მდგომარეობით) დირექტორის მიერ გაწეულ დანახარჯებზე 25383.48 ლარის ოდენობით, რაც უნდა გამოკლებოდა განაცემად განხილულ 65842 ლარს. აღნიშნულიდან გამომდინარე, გადამხდელი ითხოვს საგადასახადო მოთხოვნის გაუქმებას და დარიცხული თანხების კორექტირებას.\n\n\nფაქტობრივი გარემოებები:\nსაქმეში არსებული მასალებით დგინდება, რომ შემოსავლების სამსახურის 2023 წლის 27 მარტის №6042 ბრძანებით ნაწილობრივ დაკმაყოფილდა სს „-------------“ (ს/ნ -----------) საჩივარი. კერძოდ, ბრძანების სარეზოლუციო ნაწილის მიხედვით:\n„1. სს ,,-----------’’ (ს/ნ ----------) საჩივარი დაკმაყოფილდეს ნაწილობრივ;\n2. სადავო საკითხთან დაკავშირებით: \nა) საგადასახადო ვალდებულებების დაზუსტების (მათ შორის, არაპირდაპირი მეთოდის გამოყენებით განსაზღვრული ფასნამატის დაზუსტების) მიზნით, გადასახადის გადამხდელს მიეცეს წინადადება, ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის შესაბამისი დოკუმენტურად დადასტურებული მტკიცებულებები (მათ შორის, წარმოებული პროდუქციის თვითღირებულების კალკულაცია, ხანძრის ფაქტის დამადასტურებელი დოკუმენტი და ხანძრის შედეგად განადგურებული საქონლის რაოდენობის შესახებ ინფორმაცია);\nბ) ამ ბრძანების სარეზოლუციო ნაწილის მე-2 პუნქტის „ა“ ქვეპუნქტით განსაზღვრულ ვადაში მტკიცებულებების წარდგენის შემთხვევაში, დაევალოს აუდიტის დეპარტამენტს, შეისწავლოს გადამხდელის მიერ წარდგენილი მტკიცებულებები, რეალიზებული პროდუქციის თვითღირებულებაზე გაავრცელოს გადასახადის გადამხდელის დოკუმენტური ფასნამატი და შესწავლის შედეგების გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო ვალდებულებების კორექტირება (შემცირება);\nგ) დაევალოს აუდიტის დეპარტამენტს, საგადასახადო ვადებულებების განსაზღვრისას გადასახადის გადამხდელის არგუმენტაციის შესაბამისად, გაითვალისწინოს სარემონტო სამუშაოებზე გახარჯული სასაქონლო-მატერიალური ფასეულობები და შესწავლის შედეგებიდან გამომდინარე, განახორციელოს საგადასახადო ვალდებულებების კორექტირება (შემცირება);\n3. დანარჩენ ნაწილში საჩივარი არ დაკმაყოფილდეს;“ შემოსავლების სამსახურის 2023 წლის 27 მარტის №6042 ბრძანების აღსრულების მიზნით, აუდიტის დეპარტამენტმა გამოსცა 2023 წლის 3 ნოემბრის დასკვნა საგადასახადო შემოწმების შედეგების გადაანგარიშებაზე, რომლის თანახმად შემცირდა დარიცხული თანხები, სულ 29 037 ლარი, მათ შორის, გადასახადი 18 346 ლარი, ჯარიმა 10 691 ლარი. აღნიშნულზე, გადასახადის გადამხდელს წარედგინა 2023 წლის 8 ნოემბრის №059-8 კორექტირებული საგადასახადო მოთხოვნა. \n\n\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი:\nგადასახადის გადამხდელმა დადგენილ ვადაში წარმოადგინა ბუღალტრული პროგრამა ორისი, სადაც კონკრეტულ რეალიზაციაზე სახეობების მიხედვით ჩამოწერილია გახარჯული მასალა. დამატებითი ინფორმაციის შესწავლის შედეგად დადგინდა ფასნამატის ოდენობა, რომელიც მერყეობს წლების მიხედვით 15%-დან 17%-მდე. აღნიშნულიდან გამომდინარე, შემოწმებისას გამოყენებული ფასნამატი დაკორექტირდა და განხორციელდა შემოწმების აქტით დარიცხული თანხების შემცირება.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის მიხედვით, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. აღნიშნულ საკითხს იხილავს ის ორგანო, რომლის მიერ მიღებული გადაწყვეტილების მიხედვითაც იქნა გამოცემული გასაჩივრებული გადაწყვეტილება/საგადასახადო მოთხოვნა.\nშემოსავლების სამსახური აღნიშნავს, რომ გადაანგარიშების ეტაპზე, გადასახადის გადამხდელის მიერ შემოწმებისთვის წადგენილი ბუღალტრული პროგრამა ორისის მიხედვით კონკრეტულ რეალიზაციაზე სახეობების მიხედვით ჩამოწერილია გახარჯული მასალა. დამატებითი ინფორმაციის შესწავლის შედეგად, დადგინდა ფასნამატის ოდენობა, რომელიც მერყეობს წლების მიხედვით 15%-დან 17%-მდე. აღნიშნულიდან გამომდინარე, შემოწმებისას გამოყენებული ფასნამატი დაკორექტირდა და განხორციელდა შემოწმების აქტით დარიცხული თანხების შემცირება. ამასთან, გადამხდელის არგუმენტთან, კერძოდ: ხანძრის შედეგად განადგურებული და სარემონტო სამუშაოებზე გახარჯულ სასაქონლო-მატერიალურ ფასეულობების საგადასახადო ვალდებულებების განსაზღვრის დროს გაუთვალისწინებლობასთან დაკავშირებით, აუდიტის დეპარტამენტის მიერ მოწოდებული ინფორმაციით ირკვევა, რომ გადასახადის გადამხდელის არგუმენტაცია არ იქნა საკმარისად მიჩნეული, ვინაიდან გადამხდელმა წარადგინა მხოლოდ ფოტო მასალა, რომლითაც არ დგინდება ხანძრის პერიოდი (2018 წლამდე თუ შემდგომ) ან რა ოდენობის ზიანი მიადგა საწარმოს, ასევე არ დგინდება სარემონტო სამუშაოების განხორციელების პერიოდი (2018 წლამდე თუ შემდგომ) და გაწეული ხარჯის ოდენობა. შესაბამისად, გადაანგარიშების ეტაპზე, საგადასახადო ვალდებულებების განსაზღვრისას, აღნიშნული გარემოება არ იქნა მხედველობაში მიღებული. \nშემოსავლების სამსახური განმარტავს, რომ გადასახადის გადამხდელის საჩივარში გამოთქმული პრეტენზიები საფუძველს მოკლებულია. ამასთან, გადამხდელს წარმოდგენილ საჩივარში სადავო გარემოებად მითითებული აქვს ისეთი ფაქტობრივი გარემოება, რაც ბრძანებით არ დაკმაყოფილდა, ასევე პირველად წარმოდგენილ საჩივარში არ იყო სადავო გარემოება და შესაბამისად, არ ყოფილა დავალებული შესასრულებლად აუდიტის დეპარტამენტისთვის.\nსაქმეზე არსებული მტკიცებულებების, აუდიტის დეპარტამენტის დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\nსაქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ : \n\n\n1. სს „---------“ (ს/ნ -----------) საჩივარი არ დაკმაყოფილდეს;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n33\n\nდოკუმენტის დათვალიერება\n\ninfohub@rs.ge",
    "title": "Document 87c715e6-fb85-4296-92ca-0e85a96f5f1a"
  }
}