{
  "id": "7e0055fd-54f4-4130-8e97-fc3a64c292a8",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №18450/2/2022\n06 აპრილი 2023\nდოკუმენტის #:\n18450/2/2022\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n16 თებერვალი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nგადასახადის დარიცხვა, ზოგადი დებულებები\nჩამოტვირთვა\nგაზიარება\n№ 18450/2/2022\n16.02.2023\n\n\n\n\nგ ა დ ა წ ყ ვ ე ტ ი ლ ე ბ ა\n\n\nმომჩივანი: \"------\" (ს/ნ \"------\" )\nმოპასუხე: აუდიტის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 16.02.2023 წელს განიხილა და მიიღო გადაწყვეტილება ---------- 14.12.2022 წელს რეგისტრირებულ საჩივარზე (რეგისტრაციის №18450/2/2022). \n\n\nდავის საგანი: \nშემოსავლების სამსახურის 4.07.2022 წლის №17309 ბრძანების აღსრულების შედეგები.\n\n\nგასაჩივრებული გადაწყვეტილება:\n1. აუდიტის დეპარტამენტის 25.07.2022 წლის №006-339 საგადასახადო მოთხოვნა;\n2. შემოსავლების სამსახურის 28.11.2022 წლის №29601 ბრძანება. \n\n\nდარიცხული თანხა: 15 637,13 ლარი\nმათ შორის\nსაშემოსავლო გადასახადი - 8 021 \nჯარიმა - 4 010 \nსაურავი - 3 606,13\n\n\nფაქტების აღწერა/დარიცხვის საფუძვლები\nსადავო დარიცხვა განხორციელდა აუდიტის დეპარტამენტის 24.12.2021 წლის შემოწმების აქტით. შემოწმებულია 1.01.2018 წლიდან 1.11.2021 წლამდე საანგარიშო პერიოდი. შემოწმების აქტის საფუძველზე გადასახადის გადამხდელს წარედგინა 28.12.2021 წლის №006-1045 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურში წარდგენილ საჩივრით გადასახადის გადამხდელი არ ეთანხმებოდა უძრავი ქონების რეალიზაციის საფუძველზე განსაზღვრულ საგადასახადო ვალდებულებებს.\nშემოსავლების სამსახურის 4.07.2022 წლის №17309 ბრძანებით საჩივარი დაკმაყოფილდა ნაწილობრივ, აუდიტის დეპარტამენტს დაევალა კომერციული ფართის რეალიზაციის დღგ-ით დაბეგვრის საფუძველზე შემოწმებით დარიცხული თანხები დაუქვემდებაროს შემცირებას; დანარჩენ ნაწილში საჩივარი არ დაკმაყოფილდა.\n\n\nშემოსავლების სამსახურის 4.07.2022 წლის №17309 ბრძანების აღსრულების შედეგად, აუდიტის დეპარტამენტის 6.07.2022 წლის დასკვნის საფუძველზე, გადასახადის გადამხდელს შეუმცირდა სულ 22 651 ლარი, მათ შორის გადასახადი 17 727 ლარი და ჯარიმა 4 924 ლარი.\nაღნიშნულზე გადასახადის გადამხდელს წარედგინა 25.07.2022 წლის №006-339 კორექტირებული საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 28.11.2022 წლის №29601 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 304-ე მუხლის 21 ნაწილზე, ფაქტობრივ გარემოებებზე და მიიჩნია, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების სამართლებრივი საფუძველი.\n\n\nმომჩივნის არგუმენტაცია\nაღნიშნული ქონების რეალიზაციის შედეგად მიღებული ნამატის დათვლისას აუდიტორის მიერ გათვალისწინებული არ იქნა, რომ უძრავი ქონების გაყიდვისას გაიყიდა როგორც უძრავი ქონება, ასევე მასზე არსებული მოძრავი ქონების გაუმიჯნავი ნაწილი. გამომდინარე აქედან, გაყიდულ ქონებასთან ერთად მყიდველის საკუთრებაში გადავიდა მოძრავი ნივთები, ტექნიკა, ავეჯი და აქსესუარები, ანუ გაყიდული ქონების (უძრავ ქონებას + მოძრავი ქონება) თვითღირებულებად უნდა აღიარდეს 29 * 1 501,035 = 43 530,015 აშშ დოლარის ექვივალენტი ლარში. გამომდინარე აქედან, აუდიტორის მიერ არასწორად იქნა დათვლილი რეალიზებული ქონების თვითღირებულება რის შედეგადაც არასწორად იქნა დარიცხული საშემოსავლო გადასახადი. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nშემოსავლების სამსახურის 4.07.2022 წლის №17309 ბრძანებით აუდიტის დეპარტამენტს დაევალა კომერციული ფართის რეალიზაციის დღგ-ით დაბეგვრის საფუძველზე შემოწმებით დარიცხული თანხები დაექვემდებაროს შემცირებას.\nსაგადასახადო შემოწმების შედეგების გადაანგარიშების თაობაზე გამოცემული აუდიტის დეპარტამენტის 6.07.2022 წლის დასკვნიდან ირკვევა, რომ გადასახადის გადამხდელს შეუმცირდა სულ 22 651 ლარი, მათ შორის გადასახადი 17 727 ლარი და ჯარიმა 4 924 ლარი.\nსაბჭო ყურადღებას ამახვილებს იმ გარემოებაზე, რომ გადამხდელს პირველ სადავო საკითხად მითითებული აქვს ისეთი ფაქტობრივი გარემოებები, რაც შემოსავლების სამსახურის ბრძანებით არ დაკმაყოფილდა, ხოლო მე-2 სადავო საკითხად მითითებული აქვს ისეთი ფაქტობრივი გარემოებები, რაც თავდაპირველი საჩივრით არ ყოფილა გამხდარი სადავოდ და შესაბამისად, არ ყოფილა დავალებული აუდიტის დეპარტამენტისთვის შესასრულებლად. საბჭო მიუთითებს, რომ ვერ იმსჯელებს აღნიშნულ საკითხზე, ვინაიდან განსახილველ შემთხვევაში სადავოა (გასაჩივრებულია) შემოსავლების სამსახურის 4.07.2022 წლის №17309 ბრძანების აღსრულების საკითხი - რამდენად სწორად და სრულად აღსრულდა აღნიშნული გადაწყვეტილება აუდიტის დეპარტამენტის მიერ. შესაბამისად, საბჭო ვერ გასცდება აღნიშნულ ფარგლებს.\nგადასახადის გადამხდელის მიერ არ არის წარმოდგენილი არგუმენტი/მტკიცებულება, თუ რა ნაწილში არ აღსრულდა აუდიტის დეპარტამენტის მიერ შემოსავლების სამსახურის 4.07.2022 წლის №17309 ბრძანება.\nაღნიშნულიდან გამომდინარე, საქმეზე არსებული მტკიცებულებების და განხორციელებული გადაანგარიშების შედეგებზე დაყრდნობით, საბჭო მიიჩნევს, რომ შემოსავლების სამსახურის 4.07.2022 წლის №17309 ბრძანება აღსრულებულია ამავე ბრძანებით მიღებული გადაწყვეტილების შესაბამისად. გადასახადის გადამხდელის საჩივარი დაუსაბუთებელია და არ უნდა დაკმაყოფილდეს.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n﻿\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდღგ-ს გადამხდელად რეგისტრაცია\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n7\n\nდოკუმენტის დათვალიერება\n\ninfohub@rs.ge",
    "title": "Document 7e0055fd-54f4-4130-8e97-fc3a64c292a8"
  }
}