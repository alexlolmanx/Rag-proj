{
  "id": "e53b2c4a-b6ff-468e-8b47-f9eea3c2ceaa",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21479/2/2023\n06 თებერვალი 2024\nდოკუმენტის #:\n21479/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n05 თებერვალი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაგადასახადო დავის დაწყება, დავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№21479/2/2023\n05 თებერვალი 2024\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „-------“ (ს/ნ -----) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 18.12.2023 წელს განიხილა და მიიღო გადაწყვეტილება შპს „-------ს“ 4.12.2023 წელს რეგისტრირებულ საჩივარზე (№21479/2/2023).\n\n\nდავის საგანი: \n1. დავის განახლება ახლად აღმოჩენილი/გამოვლენილი გარემოებების გამო; \n2. საჩივრის განუხილველად დატოვება - დარღვეულია გასაჩივრების ვადა. \n\n\nგასაჩივრებული გადაწყვეტილება: \n1. აუდიტის დეპარტამენტის 12.07.2021 წლის №007-290 საგადასახადო მოთხოვნა; \n2. შემოსავლების სამსახურის 7.11.2023 წლის №27492 ბრძანება. \n\n\nდარიცხული თანხა: 136 004,19 ლარი. \nმათ შორის: გადასახადი - 77 368 \nდღგ - 3 969 \nსაშემოსავლო გადასახადი - 73 399 \nჯარიმა - 38 933 \nსაურავი - 19 703,19\n\n\nპროცედურული გარემოებები \n24.10.2023 წელს შემოსავლების სამსახურს შპს „------ს“ საჩივარი წარედგინა ახლად აღმოჩენილ/გამოვლენილ გარემოებათა საფუძვლით დავის განახლების და შემოსავლების სამსახურის აუდიტის დეპარტამენტის 12.07.2021 წლის №007-290 საგადასახადო მოთხოვნის გაუქმების თაობაზე. \nშემოსავლების სამსახურის 7.11.2023 წლის №27492 ბრძანებით საჩივარი დავის ახლად აღმოჩენილი/გამოვლენილი გარემოებების საფუძვლით დავის განახლების მოთხოვნის ნაწილში არ დაკმაყოფილდა, ხოლო შემოსავლების სამსახურის აუდიტის დეპარტამენტის 12.07.2021 წლის №007-290 საგადასახადო მოთხოვნის გაუქმების ნაწილში დარჩა განუხილველი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\n1. დავის განახლება ახლად აღმოჩენილი/გამოვლენილი გარემოებების გამო \nფაქტების აღწერა \nშემოსავლების სამსახურში 24.10.2023 წელს წარდგენილი საჩივრით მომჩივანი დავის განახლებისთვის ახლად აღმოჩენილ/გამოვლენილ საფუძვლად მიიჩნევდა იმ გარემოებას, რომ მას შემოწმების პერიოდში არ გააჩნდა შედარების აქტების კონტრაქტორი კომპანიებიდან წარდგენის შესაძლებლობა იმის თაობაზე, რომ შესამოწმებელ პერიოდში არ ჰქონდა მიღებული საკომპენსაციო თანხები, რის შესაძლებლობაც გააჩნდათ შემოსავლების სამსახურში საჩივრის წარდგენის დროისთვის. \nშემოსავლების სამსახურის მიერ 7.11.2023 წლის №27492 ბრძანებით აღნიშნული მოთხოვნა არ დაკმაყოფილდა.\n\n\nშემოსავლების სამსახურის გადაწყვეტილების შინაარსი\nმომჩივანი ვალდებულია დაამტკიცოს, რომ კონკრეტული გარემოება, რომელსაც იგი ემყარება დავის დაწყების მოთხოვნისას, ახლად აღმოჩენილი ან ახლად გამოვლენილი გარემოებაა და აღნიშნული გარემოების შესახებ არ იცოდა და არ შეეძლო სცოდნოდა მისთვის არასასურველი გადაწყვეტილების მიღებამდე. \nშემოსავლების სამსახური განმარტავს, რომ გადამხდელის მიერ საჩივარში აღნიშნული და წარმოდგენილი გარემოებები/მტკიცებულებები არ წარმოადგენს ახლად გამოვლენილი გარემოებების ან მტკიცებულებების საფუძვლით დავის დაწყების საფუძველს.\nზემოაღნიშნულის გათვალისწინებით, შემოსავლების სამსახურმა მიიჩნია, რომ არ არსებობს ახლად აღმოჩენილი გარემოებების ან მტკიცებულებების საფუძვლით დავის დაწყების საფუძველი. \nამდენად, წარმოდგენილი საჩივარი აღნიშნულ ნაწილში დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია \nმომჩივანი არ ეთანხმება დარიცხული თანხების ოდენობას და დასაბეგრი პერიოდის ცვლილებას, ვინაიდან შესამოწმებელ პერიოდში საწარმოს მომსახურების საკომპენსაციო თანხები არ ჰქონდა მიღებული, რაზედაც წარმოდგენს შესაბამის შედარების აქტებს კონტრაქტორი კომპანიებიდან. \nსაზოგადოების მიერ შემოწმების პროცესში სრულად ვერ იქნა წარდგენილი შესაბამისი შედარების აქტები რისი შესაძლებლობაც შემდგომი პერიოდიდან გააჩნიათ და აღნიშნული წარმოადგენს ახლად აღმოჩენილ/გამოვლენილ გარემოებას. \nმომჩივანი ითხოვს განხილვაში მონაწილეობას და აუდიტის დეპარტამენტისთვის დარიცხული თანხების კორექტირების დავალებას.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 299-ე მუხლის მე-6 ნაწილის თანახმად, 30 დღიანი ვადის გასვლის შემდეგ დავის დაწყება დასაშვებია ახლად აღმოჩენილი ან ახლად გამოვლენილი გარემოებების ან მტკიცებულებების საფუძვლით. \nამავე მუხლის მე-7 ნაწილის თანახმად, ახლად აღმოჩენილად ან ახლად გამოვლენილად ჩაითვლება ისეთი გარემოებები ან მტკიცებულებები, რომლებიც მომჩივანმა არ იცოდა და არ შეეძლო სცოდნოდა მისთვის არასასურველი გადაწყვეტილების მიღებამდე და რომელთა დროულად წარდგენა გამოიწვევდა მომჩივნისათვის ხელსაყრელი გადაწყვეტილების მიღებას.\nმომჩივანი ვერ ასაბუთებს თუ რატომ არ იცოდა ან შეუძლებელი იყო სცოდნოდა მომსახურების მიმღებთაგან საკომპენსაციო თანხების მიუღებლობის თაობაზე ან შემოწმების პროცესში რატომ იყო შეუძლებელი აღნიშნული ინფორმაციის/დოკუმენტაციის შემმოწმებელთათვის წარდგენა. \nამგვარად, საბჭოს მიაჩნია, რომ მომჩივნის მიერ მითითებული გარემოებები და მტკიცებულებები არ არის იმ სახის, რომლებიც მომჩივანმა არ იცოდა და არ შეეძლო სცოდნოდა მისთვის არასასურველი გადაწყვეტილების მიღებამდე და რომელთა დროულად წარდგენა გამოიწვევდა მომჩივნისათვის ხელსაყრელი გადაწყვეტილების მიღებას. \nზემოაღნიშნული ნორმების შინაარსიდან გამომდინარე და ფაქტობრივი გარემოებების გათვალისწინებით, საბჭო მიიჩნევს, რომ არ არსებობს საჩივრის ამ ნაწილში დაკმაყოფილების საფუძველი.\n\n\n2. საჩივრის განუხილველად დატოვება - დარღვეულია გასაჩივრების ვადა \nფაქტების აღწერა \n24.10.2023 წელს შემოსავლების სამსახურს წარედგინა შპს „------ს“ საჩივარი 12.07.2021 წლის №007-290 საგადასახადო მოთხოვნასთან დაკავშირებით. შემოსავლების სამსახურის 7.11.2023 წლის №27492 ბრძანებით საჩივარი განუხილველი დარჩა საგადასახადო კოდექსის 301-ე მუხლის „ე“ პუნქტის შესაბამისად.\n\n\nშემოსავლების სამსახურის გადაწყვეტილების შინაარსი \nმომჩივანი აუდიტის დეპარტამენტის 30.06.2021 წლის საგადასახადო შემოწმების აქტს, გადასახადების/გადასახდელების და საგადასახადო სანქციების თანხების დარიცხვის/შემცირების შესახებ 9.07.2021 წლის №22374 ბრძანებას და 12.07.2021 წლის №007-290 საგადასახადო მოთხოვნას გადასახადის გადამხდელის ავტორიზებული მომხმარებლის გვერდზე გაეცნო 15.07.2021 წელს. შემოსავლების სამსახურში საჩივარი წარმოდგენილია გასაჩივრებისათვის კანონით დადგენილი ვადის დარღვევით - 24.10.2023 წელს. \nმითითებულ სამართლებრივ ნორმებსა და ფაქტობრივ გარემოებებზე დაყრდნობით, შემოსავლების სამსახურმა მიიჩნია, რომ ვინაიდან საჩივარი წარმოდგენილია საგადასახადო ორგანოს გადაწყვეტილების გასაჩივრებისათვის კანონით დადგენილი 30 დღიანი ვადის დარღვევით, ხოლო მომჩივანს არ წარმოუდგენია პოზიცია გასაჩივრების ვადის დარღვევის მისგან დამოუკიდებელი მიზეზით გამოწვევასთან დაკავშირებით, სახეზეა საჩივრის განუხილველად დატოვების საქართველოს საგადასახადო კოდექსის 301-ე მუხლის „ე“ ქვეპუნქტით გათვალისწინებული საფუძველი.\n\n\nმომჩივნის არგუმენტაცია \nგასაჩივრების ვადის დარღვევის ფაქტს არ უარყოფს მომჩივანი, თუმცა ითხოვს იმ საგადასახადო ვალდებულებების კორექტირებას, რომელთა თაობაზეც გადამხდელს წარედგინა შემოსავლების სამსახურის აუდიტის დეპარტამენტის 12.07.2021 წლის №007-290 საგადასახადო მოთხოვნა.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 301-ე მუხლის „ე“ ქვეპუნქტის შესაბამისად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა. \nსაგადასახადო კოდექსის 299-ე მუხლის მე-4 ნაწილის თანახმად, პირს უფლება აქვს, გაასაჩივროს საგადასახადო ორგანოს გადაწყვეტილება მისი ჩაბარებიდან 30 დღის ვადაში. \nსაგადასახადო კოდექსის 44-ე მუხლის მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nშემოსავლების სამსახურის 6.12.2023 წლის №124401-21-14 წერილის თანახმად, გადასახადის გადამხდელი სადავო აქტებს ელექტრონულად გაეცნო 15.07.2021 წელს. მათი გასაჩივრების ბოლო ვადა იყო 14.08.2021 წელი. შემოსავლების სამსახურს საჩივარი წარედგინა 24.10.2023 წელს. \nაღნიშნულ ფაქტს არ უარყოფს მომჩივანიც, თუმცა ითხოვს იმ საგადასახადო ვალდებულებების კორექტირებას, რომელთა თაობაზეც გადამხდელს წარედგინა შემოსავლების სამსახურის აუდიტის დეპარტამენტის 12.07.2021 წლის №007-290 საგადასახადო მოთხოვნა.\nსაგადასახადო კოდექსის 299-ე მუხლის მე-10 ნაწილის შესაბამისად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nმომჩივანს არ წარმოუდგენია რაიმე არგუმენტი/მტკიცებულება, რაც სადავო აქტების გასაჩივრებისათვის დადგენილი ვადის აღდგენის საფუძველი გახდებოდა. \nამგვარად, ვინაიდან გასულია სადავო აქტის გასაჩივრების კანონმდებლობით დადგენილი ვადა და მოცემულ შემთხვევაში არ იკვეთება სადავო აქტის გასაჩივრებისათვის დადგენილი ვადის აღდგენის საფუძველი, საბჭო მიიჩნევს, რომ საჩივარი ამ ნაწილში არ უნდა დაკმაყოფილდეს.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nახლად აღმოჩენილი/გამოვლენილი გარემოებების საფუძვლით დავის დაწყება\nგასულია საჩივრის წარდგენის ვადა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n12\n\nდოკუმენტის დათვალიერება\n\ninfohub@rs.ge",
    "title": "Document e53b2c4a-b6ff-468e-8b47-f9eea3c2ceaa"
  }
}