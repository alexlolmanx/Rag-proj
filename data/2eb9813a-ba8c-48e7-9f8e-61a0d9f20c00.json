{
  "id": "2eb9813a-ba8c-48e7-9f8e-61a0d9f20c00",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №18713/2/2023\n21 თებერვალი 2023\nდოკუმენტის #:\n18713/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n09 თებერვალი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nვალის მართვის დეპარტამენტი, აუდიტის დეპარტამენტი\nსაკანონმდებლო ნორმა:\nსაგადასახადო დავალიანების გადახდევინების უზრუნველყოფა საგადასახადო ორგანოს მიერ, ქონებაზე ყადაღის დადება, საგადასახადო დავის დაწყება, საჩივრის განხილვა\nჩამოტვირთვა\nგაზიარება\n№18713/2/2023\n9.02.2023\n\n\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\n\n\nმომჩივანი: --------------- (ს/ნ ---------------) \nმოპასუხე: აუდიტის დეპარტამენტი/ვალის მართვის დეპარტამენტი\n\n\n\n\nდავის საგანი: \n1. უარი გასაჩივრების ვადის აღდგენაზე;\n2. ქონებაზე ყადაღის დადება.\n\n\nგასაჩივრებული გადაწყვეტილება: \n1. აუდიტის დეპარტამენტის 15.12.2021 წლის №007-486 საგადასახადო მოთხოვნა;\n2. ვალის მართვის დეპარტამენტის 11.08.2022 წლის №011-3839 ქონებაზე ყადაღის დადების შესახებ ბრძანება; \n3. შემოსავლების სამსახურის 30.12.2022 წლის №33800 ბრძანება. \n\n\nდარიცხული თანხა: \n36 330 ლარი. მათ შორის:\nგადასახადი - 20 610\nდღგ - 14 513\nსაშემოსავლო გადასახადი - 6 097\nჯარიმა - 10 616\nსაურავი - 5 104\n\n\nპროცედურული გარემოებები\nგადასახადის გადამხდელის საქმიანობაა ტკბილეულით, ყავით, ჩაით ვაჭრობა.\nაუდიტის დეპარტამენტის მიერ ჩატარდა გადასახადის გადამხდელის საქმიანობის 1.--.2018 წლიდან 1.--.2021 წლამდე პერიოდის კამერალური საგადასახადო შემოწმება. შემოწმების შედეგები აისახა 25.11.2021 წლის საგადასახადო შემოწმების აქტში, რომლის საფუძველზე გამოიცა 15.12.2021 წლის №38861 ბრძანება და 15.12.2021 წლის №007-486 საგადასახადო მოთხოვნა. ასევე, მომჩივნის მიმართ 11.08.2022 წელს ვალის მართვის დეპარტამენტის მიერ გამოიცა №011-3839 ქონებაზე ყადაღის დადების შესახებ ბრძანება.\nაღნიშნული აქტები 13.09.2022 წელს გასაჩივრდა შემოსავლების სამსახურში, რომლის 30.12.2022 წლის №33800 ბრძანებით საჩივარი არ აკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nსადავო საკითხები: \n1. უარი გასაჩივრების ვადის აღდგენაზე\n\n\nფაქტების აღწერა\nმომჩივანი 25.11.2021 წლის საგადასახადო შემოწმების აქტს, 15.12.2021 წლის №38861 ბრძანებას და 15.12.2021 წლის №007-486 საგადასახადო მოთხოვნას გადასახადის გადამხდელის ავტორიზებული მომხმარებლის გვერდზე გაეცნო 15.12.2021 წელს.\nშემოსავლების სამსახურში საჩივარი, გასაჩივრების კანონით დადგენილი ვადის აღდგენაზე, წარდგენილია 13.09.2022 წელს.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საქართველოს საგადასახადო კოდექსის 302-ე მუხლის მე-6 ნაწილზე, 299-ე მუხლის მე-4 და მე-10 ნაწილებზე და განმარტავს, რომ განსახილველ შემთხვევაში, საგადასახადო მოთხოვნის გამოცემისა და გადასახადის გადამხდელის მიერ მისი გაცნობის შემდეგ, საგადასახადო კანონმდებლობით დადგენილ ვადაში, შემოსავლების სამსახურში არ ყოფილა წარდგენილი საჩივარი, საგადასახადო დავა წარმოებული არ ყოფილა და მითითებულ დავის საგანთან მიმართებით არ არსებობს დავის განმხილველი ორგანოს მიერ მიღებული გადაწყვეტილება. ამასთან, წარდგენილ საჩივარში მითითებული გარემოებებით მომჩივანმა ვერ შეძლო დაესაბუთებინა, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული. გადასახადის გადამხდელის მიერ არ არის საქმეზე წარდგენილი შესაბამისი მტკიცებულებები და არგუმენტები, რაც საქართველოს საგადასახადო კოდექსის 299-ე მუხლის შესაბამისად, ვადის აღდგენის საფუძველი შეიძლება გამხდარიყო. ამდენად, არ არსებობს გადასახადის გადამხდელის მოთხოვნის დაკმაყოფილების სამართლებრივი საფუძველი.\n\n\nმომჩივნის არგუმენტაცია\nსადავო საგადასახადო მოთხოვნა ვერ გაასაჩივრა იმის გამო, რომ ბუღალტერი რომელიც აწარმოებდა მის საქმიანობას ამ პერიოდში იყო ცუდად (კოვიდის გამო იმყოფებოდა ამბულატორიულად ექიმის მეთვალყურეობის ქვეშ) და გამორჩა მისთვის ეცნობებინა, თუ როდის მოხდა პორტალზე აღნიშნული დოკუმენტების განთავსება.დამატებით მტკიცებულებას წარმოადგენს დავის განხილვის პროცესში.\nრაც შეეხება, გადასახადის გადამხდელის მიერ სადავო დოკუმენტების გაცნობის შემდეგ, საგადასახადო კანონმდებლობით დადგენილ ვადაში, გაუსაჩივრებლობას, განმარტავს, რომ არ იცოდა ვადის გასვლის შემდეგ დავის დაწყების შესაძლებლობაზე და ამიტომაც გაასაჩივრა ყადაღის ბრძანება.\nმომჩივანი მიუთითებს, საქართველოს საგადასახადო კოდექსის 299-ე მუხლის მე-10 ნაწილზე და აღნიშნული მუხლიდან გამომდინარე, ვინაიდან გასაჩივრების ვადის დარღვევა გამოწვეული იყო მისგან დამოუკიდებელი მიზეზის (ბუღალტრის ჯანმრთელობის მდგომარეობის გაუარესების) გამო ითხოვს აღდგეს სადავო საგადასახადო მოთხოვნის გასაჩივრების ვადა.ამასთან აღნიშნავს, რომ არის კეთილსინდისიერი გადამხდელი და პირნათლად იხდის კუთვნილ გადასახადებს.\n\n\nდავების განხილვის საბჭო მხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 299-ე მუხლის მე-4 და მე-10 ნაწილების თანახმად: პირს უფლება აქვს, გაასაჩივროს საგადასახადო ორგანოს გადაწყვეტილება მისი ჩაბარებიდან 30 დღის ვადაში.\n10. საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nმომჩივანი სადავო საგადასახადო მოთხოვნის გასაჩივრების ვადის აღდგენას ითხოვს იმ საფუძვლით, რომ ბუღალტერს, რომელიც აწარმოებდა მის საქმიანობას ჰქონდა ჯანმრთელობის პრობლემები (კოვიდის გამო იმყოფებოდა ამბულატორიულად ექიმის მეთვალყურეობის ქვეშ) და გამორჩა მისთვის ეცნობებინა, თუ როდის მოხდა პორტალზე აღნიშნული დოკუმენტების განთავსება. აღნიშნულის დამადასტურებელ მტკიცებულებად მომჩივანმა წარმოადგინა შპს ------- სეროლოგიური კვლევის შედეგი, რომლის მიხედვით, ----- -----ის (პ/ნ ------) SARS-CoV-2 ანტიგენის სწრაფი ტესტით ნიმუშის აღება განხორციელდა 7.11.2021 წელს და კვლევის შედეგი იყო დადებითი (Positive).\nსადავოს არ წარმოადგენს, რომ მომჩივანი სადავო აქტებს გადასახადის გადამხდელის ავტორიზებული მომხმარებლის გვერდზე გაეცნო 15.12.2021 წელს, ხოლო საჩივარი შემოსავლების სამსახურში წარდგენილია 13.09.2022 წელს. \nმომჩივნის არგუმენტს, რომ სადავო აქტს გაეცნო ბუღალტერი და არ პირადად ის, დავების განხილვის საბჭო ვერ მიიჩნევს გასაჩივრების ვადის აღდგენის საფუძვლად, ვინაიდან სადავო აქტის ჩაბარება და გაცნობა ფიქსირდება გადასახადის გადამხდელის ავტორიზებული მომხმარებლის გვერდზე, რომელზე წვდომაც წესით მხოლოდ გადასახადის გადამხდელს აქვს, ხოლო, თუ მან ავტორიზებული მომხმარებლის გვერდზე წვდომის უფლება სხვა პირს მიანდო, ამით გამოწვეული უარყოფითი შედეგების რისკის მატარებელი მხოლოდ გადასახადის გადამხდელია.\nაღნიშნული გარემოებიდან გამომდინარე, მომჩივანმა გასაჩივრების ვერცერთ ეტაპზე ვერ შეძლო დაესაბუთებინა, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული. გადასახადის გადამხდელის მიერ არ არის საქმეზე წარმოდგენილი ისეთი მტკიცებულებები და არგუმენტები, რაც საქართველოს საგადასახადო კოდექსის 299-ე მუხლის შესაბამისად, ვადის აღდგენის საფუძველი შეიძლება გამხდარიყო. აღნიშნულიდან გამომდინარე, საბჭოს მიაჩნია, რომ მომჩივნის მოთხოვნა ამ ნაწილში უსაფუძვლოა და არ უნდა დაკმაყოფილდეს.\n\n\n2. ქონებაზე ყადაღის დადება \nფაქტების აღწერა\nშემოსავლების სამსახურის გადასახადების ადმინისტრირების საინფორმაციო სისტემის მონაცემების მიხედვით მომჩივანს 11.08.2022 წლის მდგომარეობით ერიცხებოდა აღიარებული საგადასახადო დავალიანება: გადასახადი 18 724 ლარი და საურავი 745.68 ლარი.\nაღიარებული საგადასახადო დავალიანების არსებობის გამო, საგადასახადო დავალიანების გადახდევინების უზრუნველყოფის ღონისძიებების განხორციელების მიზნით, საქართველოს საგადასახადო კოდექსის 241-ე მუხლის საფუძველზე, ვალის მართვის დეპარტამენტის მიერ მომჩივნის მიმართ გამოიცა ქონებაზე ყადაღის დადების შესახებ 11.08.2022 წლის №011-3839 ბრძანება, რომლის საფუძველზეც ყადაღა დაედო გადასახადის გადამხდელის საკუთრებაში რიცხულ ქონებას. \n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საქართველოს საგადასახადო კოდექსის 238-ე მუხლის პირველი ნაწილის „გ“ ქვეპუნქტზე, 241-ე მუხლის პირველ ნაწილზე, მე-8 მუხლის მე-5 ნაწილის „ბ“ ქვეპუნქტზე და იმ ფაქტობრივი გარემოების გათვალისწინებით, რომ გადასახადის გადამხდელს პირადი აღრიცხვის ბარათზე ერიცხებოდა და ერიცხება აღიარებული საგადასახადო დავალიანება, 4 შემოსავლების სამსახურს მიაჩნია, რომ გადასახადის გადამხდელის მიმართ საქართველოს საგადასახადო კოდექსის 241-ე მუხლით გათვალისწინებული ღონისძიება გავრცელებულია კანონმდებლობის შესაბამისად და არ არსებობს ვალის მართვის დეპარტამენტის 11.08.2022 წლის №011-3839 ქონებაზე ყადაღის დადების შესახებ ბრძანების გაუქმების სამართლებრივი საფუძველი. \n\n\nმომჩივნის არგუმენტაცია \nმომჩივნის არგუმენტს მოიცავს პირველი დავის საგანი.\n\n\nდავების განხილვის საბჭო მხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 241-ე მუხლის პირველი ნაწილის თანახმად, საგადასახადო ორგანოს უფლება აქვს, სასამართლოს გადაწყვეტილების გარეშე დაადოს ყადაღა პირის საკუთრებაში არსებულ ან/და მის ბალანსზე რიცხულ (გარდა ლიზინგით მიღებული ქონებისა) ნებისმიერ ქონებას, აღიარებული საგადასახადო დავალიანების გადახდევინების უზრუნველყოფის მოცულობის ფარგლებში. ქონებაზე ყადაღის დადების შესახებ საგადასახადო ორგანოს უფლებამოსილი პირი გამოსცემს ინდივიდუალურ ადმინისტრაციულ-სამართლებრივ აქტს.\nდადგენილია, რომ შემოსავლების სამსახურის გადასახადების ადმინისტრირების საინფორმაციო სისტემის მონაცემების მიხედვით, მომჩივანს 11.08.2022 წლის მდგომარეობით ერიცხებოდა აღიარებული საგადასახადო დავალიანება.\nაღნიშნულიდან გამომდინარე, საბჭოს მიაჩნია, რომ ვინაიდან, მომჩივანს 11.08.2022 წლის მდგომარეობით ერიცხებოდა აღიარებული საგადასახადო დავალიანება, ვალის მართვის დეპარტამენტის მიერ ქონებაზე ყადაღის დადების შესახებ 11.08.2022 წლის №011-3839 ბრძანების გამოცემა მართებულია და არ არსებობს ამ ნაწილში საჩივრის დაკმაყოფილების საფუძველი.\n\n\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n6\n\nდოკუმენტის დათვალიერება\n\ninfohub@rs.ge",
    "title": "Document 2eb9813a-ba8c-48e7-9f8e-61a0d9f20c00"
  }
}