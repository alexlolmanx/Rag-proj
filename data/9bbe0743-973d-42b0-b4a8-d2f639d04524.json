{
  "id": "9bbe0743-973d-42b0-b4a8-d2f639d04524",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №14254/2/17\n22 დეკემბერი 2022\nდოკუმენტის #:\n14254/2/17\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n31 მაისი 2019\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nდამრიცხველი ორგანო:\nაუდიტის დეპარტამენტი\nჩამოტვირთვა\nგაზიარება\n№14254/2/17\t\n31.05.2019\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „------------“ (ს/ნ--------------)\nშემმოწმებელი: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 31.05.2019 წელს განიხილა და მიიღო გადაწყვეტილება შპს „-------“ (ს/ნ --------) 13.03.2017 წელს რეგისტრირებულ საჩივარზე.  \n\n\n\n\nდავის საგანი:\nგადასახადის გადამხდელის მიერ დეკლარირებულ ბუნებრივი რესურსებით სარგებლობისათვის მოსაკრებლის განაკვეთზე საგადასახადო შემოწმებით განსაზღვრული განაკვეთის გავრცელება და შედეგად მოსაკრებელში დამატებითი თანხების დარიცხვის მართლზომიერება.\n\n\nგასაჩივრებული გადაწყვეტილება:\n1.\tაუდიტის დეპარტამენტის 16.12.2016 წლის №------------ საგადასახადო მოთხოვნა;\n2.\tშემოსავლების სამსახურის 23.02.2017 წლის №------------ ბრძანება;\n\n\nდარიცხული თანხა: ------------ ლარი.\n\n\nფაქტების აღწერა\nსაზოგადოების ძირითადი საქმიანობის სახეს წარმოადგენს პერლიტის მოპოვება, გადამუშავება და რეალიზაცია. აუდიტის დეპარტამენტის 2016 წლის 31 აგვისტოს №------------ ბრძანების საფუძველზე, ჩატარდა საზოგადოების გასვლითი საგადასახადო შემოწმება. საწარმო შემოწმდა 2012 წლის პირველი იანვრიდან 2016 წლის პირველ აგვისტომდე საანგარიშო პერიოდში. შემოწმების საფუძველზე შედგა აუდიტის დეპარტამენტის 2016 წლის 15 დეკემბრის საგადასახადო შემოწმების აქტი, რომლის თანახმად, გადასახადის გადამხდელი არსებული ლიცენზიების საფუძველზე გარემოდან მოიპოვებს ბუნებრივ წიაღისეულს პერლიტს. პერლიტის განაკვეთად საზოგადოება უთითებს 1.8 ლარს ერთ ტონა წიაღის სამთო მასაზე, თუმცაღა აღნიშნულ პერიოდში (2014 წლის 4 აპრილის ჩათვლით) საკანონმდებლო მაცნესა და შემოსავლების სამსახურის ვებ გვერდზე პერლიტის განაკვეთი შეადგენს 8 ლარს, შესამოწმებელ პერიოდში ბუნებრივ რესურსზე-პერლიტზე მოსაკრებელი გაანგარიშებულ იქნა ბუნებრივი რესურსების სარგებლობისათვის მოსაკრებლის შესახებ საქართველოს კანონის მე-5 მუხლის საფუძველზე პერიოდების შესაბამისად დადგენილი განაკვეთით. ასევე, დეკლარაციაში გადასახადის თანხის შემცირებისათვის დაერიცხა შესაბამისი სანქცია. აღნიშნული აქტის საფუძველზე გამოიცა 2016 წლის 16 დეკემბრის №------------ ბრძანება და №------------„საგადასახადო მოთხოვნა“.  \nგადასახადის გადამხდელმა აღნიშნული აქტები გაასაჩივრა შემოსავლების სამსახურში. შემოსავლების სამსახურმა 23.02.2017 წლის №--------- ბრძანებით მიღებული გადაწყვეტილებით სადავო საკითხზე წარდგენილი საჩივარი ნაწილობრივ  დააკმაყოფილა და გადასახადის გადამხდელი გაათავისუფლა აუდიტის დეპარტამენტის 16.12.2016 წლის №---------- „საგადასახადო მოთხოვნაში“ ასახული ჯარიმა-საურავისაგან.\n\n\nდავების განხილვის საბჭო\nწარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო:\nსაგადასახადო კოდექსის 301-ე მუხლის „ო“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასაჩივრებულ საგადასახადო დავალიანებაზე გაფორმდა საგადასახადო შეთანხმება.\nგადასახადის გადამხდელის მიერ საქართველოს ფინანსთა სამინისტროსთან არსებულ დავების განხილვის საბჭოში წარდგენილი საჩივრით სადავოა აუდიტის დეპარტამენტის 16.12.2016 წლის №------------ „საგადასახადო მოთხოვნით“ დარიცხული თანხა 207 169 ლარი.\nსაქართველოს მთავრობის 2019 წლის 25 აპრილის №954 განკარგულების საფუძველზე, ზემოაღნიშნულ დავალიანებაზე შემოსავლების სამსახურსა და შპს „-------“ (ს/ნ --------) შორის 2019 წლის 15 მაისს გაფორმდა №------------ საგადასახადო შეთანხმება.\nვინაიდან, 2018 წლის 28 აგვისტოს მდგომარეობით არსებულ სალდირებულ საგადასახადო დავალიანებაზე შპს „-------“ (ს/ნ --------) და შემოსავლების სამსახურს შორის გაფორმდა საგადასახადო შეთანხმება, საგადასახადო კოდექსის 301-ე მუხლის „ო“ ქვეპუნქტის საფუძველზე, საჩივარი უნდა დარჩეს განუხილველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით, 305-ე მუხლის მე-2 ნაწილით და გადაწყვიტა:\n\n\n1.\tსაჩივარი დარჩეს განუხილველი;\n2.\tგადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი, მე-12 კილომეტრი, №6) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nგანუხილველობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n8\n\nდოკუმენტის დათვალიერება\n\ninfohub@rs.ge",
    "title": "Document 9bbe0743-973d-42b0-b4a8-d2f639d04524"
  }
}