{
  "id": "65d8663f-ecd1-4ffe-b68c-0598ab2dd877",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №23164/2/2024\n04 სექტემბერი 2024\nდოკუმენტის #:\n23164/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n03 სექტემბერი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა, დავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n2 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\n№ 23164/2/2024 \n03 სექტემბერი 2024\n﻿გ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „----------“ (ს/ნ ----------) \nმოპასუხე:   აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 11.07.2024 წელს განიხილა და მიიღო გადაწყვეტილება შპს ---------- 31.05.2024 წელს რეგისტრირებულ საჩივარზე (რეგისტრაციის №23164/2/2024).\n\n\nდავის საგანი:\nშემოსავლების სამსახურის 7.06.2023 წლის №12686 ბრძანების აღსრულების შედეგები.\n\n\nგასაჩივრებული გადაწყვეტილება:\n1. აუდიტის დეპარტამენტის 22.12.2022 წლის საგადასახადო შემოწმების აქტი;\n2. აუდიტის დეპარტამენტის 29.02.2024 წლის დასკვნა;\n3. აუდიტის დეპარტამენტის 13.03.2024 წლის №5473 ბრძანება;\n4. აუდიტის დეპარტამენტის 13.03.2024 წლის №002-32 საგადასახადო მოთხოვნა;\n5. შემოსავლების სამსახურის 17.04.2024 წლის №8884 ბრძანება.\n\n\nდარიცხული თანხა: 1 085 129.25 ლარი.\nმათ შორის:\nქონების გადასახადი - 899 087\nსაურავი - 186 042.25\n\n\nფაქტების აღწერა/დარიცხვის საფუძვლები\nსაწარმოს ძირითად საქმიანობაა ფართების იჯარით გაცემა.\nაუდიტის დეპარტამენტის მიერ ჩატარდა კომპანიის საქმიანობის 1.01.2019 წლიდან 1.02.2022 წლამდე პერიოდის კამერალური საგადასახადო შემოწმება, ხოლო მასთან შერწყმული შპს ---------- (ს/ნ ----------) დამოუკიდებლად ფუნქციონირების ნაწილში განისაზღვრა 1.01.2019 წლიდან 29.08.2019 წლამდე (შერწყმამდე) საანგარიშო პერიოდები. საგადასახადო შემოწმების შედეგები აისახა 22.12.2022 წლის საგადასახადო შემოწმების აქტში, საიდანაც ირკვევა, რომ:\nკომპანია 2012 წლიდან საკუთრებაში ფლობს ქ. ---------- არსებულ არასასოფლო-სამეურნეო დანიშნულების 26 451 კვ.მ მიწის ნაკვეთს და მასზე არსებულ შენობანაგებობებს (ს/კ ------------), ასევე ----------- (კონკორსი) (ს/კ ----------) სიგრძით 82 მ. საჯარო რეესტრის ეროვნული სააგენტოს ინფორმაციით,\nაღნიშნული ქონება საწარმოს მიღებული აქვს 13.07.2012 წელს საქართველოს ეკონომიკისა და მდგრადი განვითარების სააგენტოსთან გაფორმებული ქონების ურთიერთგადაცემის ხელშეკრულების საფუძველზე. აღნიშნული ქონება შეფასებულია შპს „----------“ მიერ და ჯამში ქონების საბაზრო ღირებულებამ შეადგინა 4 515 000 ლარი. ასევე, გადასახადის გადამხდელის მიერ წარდგენილია დამოუკიდებელი აუდიტორის (-------------) დასკვნა უძრავი ქონების ღირებულების გამიჯვნის შესახებ, რომლის მიხედვითაც ზემოაღნიშნული არასასოფლო-სამეურნეო დანიშნულების მიწის საბალანსო ღირებულება შეფასების მომენტისთვის (31.12.2012 წელი) განისაზღვრა 2 645 100 ლარით (1კვ.მ 100 ლარი), ხოლო შენობა-ნაგებობა 1 869 900 ლარით\n(1 კვ.მ 57,7 ლარი). საწარმო აღნიშნული ღირებულებიდან იხდის ქონების გადასახადს. საწარმოს მიერ არ მომხდარა ქონების აფასება.\n20.08.2012 წლიდან გადამხდელის მიერ ზემოაღნიშნული ქონება იჯარით გადაცემულია სს ----------(ს/ნ ------------) იგივე პირობებით, რაც გათვალისწინებული იყო ქონების შპს ----------- საკუთრებაში გადაცემამდე (15.05.2006 წელს მოიჯარესა და შპს ---------- შორის გაფორმდა 49 წლიანი იჯარის ხელშეკრულება, რომლის საფუძველზეც შპს ----------- მოიჯარეს გრძელვადიანი იჯარის ფორმით კომერციული საქმიანობისთვის დროებით სარგებლობაში გადასცა ქ. ------------- შენობის ძირითადი ნაწილი).\nაღნიშნულიდან გამომდინარე, საგადასახადო კოდექსის 202-ე მუხლის 41 ნაწილის საფუძველზე, საწარმოს საკუთრებაში არსებული ქ. ----------- მდებარე უძრავი ქონების (გარდა მიწისა) საბაზრო ღირებულება შეფასდა შემოსავლების სამსახურის ვალის მართვის დეპარტამენტის მიერ, რომლის 16.11.2022 წლის ექსპერტიზის სამმართველოს №56487/05/22 დასკვნის მიხედვით:\nშპს ---------- კუთვნილი დაყადაღებული ქონების, კერძოდ, 24 110 კვ.მ არასაცხოვრებელი ფართის (ს/კ -----------) მდებარე ქ. ------------, ნაკვ. ---------, საბაზრო ღირებულებამ მიწის გარეშე 31.12.2019 წლისთვის შეადგინა 58 392 000 ლარი, 31.12.2020 წლისთვის შეადგინა 66 718 000 ლარი, 31.12.2021 წლისთვის შეადგინა 63 074 000 ლარი.\nშპს ---------- კუთვნილი დაყადაღებული ქონების, კერძოდ, 197.89 კვ.მ არასაცხოვრებელი ფართის (ს/კ -----------) მდებარე ქ. -----------, ნაკვ. -----------, საბაზრო ღირებულებამ მიწის გარეშე 31.12.2019 წლისთვის შეადგინა 430 000 ლარი, 30.09.2020 წლისთვის შეადგინა 492 000 ლარი.\nშპს ----------- კუთვნილი დაყადაღებული ქონების, კერძოდ, 200 კვ.მ არასაცხოვრებელი ფართის (ს/კ ----------) მდებარე ქ. ------------, ნაკვ. -----------, საბაზრო ღირებულებამ მიწის გარეშე 31.12.2019 წლისთვის შეადგინა 435 000 ლარი, 22.10.2020 წლისთვის შეადგინა 490 000 ლარი.\nარასაცხოვრებელი ფართის, რკინიგზის ცენტრალური ვაგზლიდან გადასასვლელის (კონკორსი) (ს/კ --------) შეფასების მიზნით, ექსპერტები გაეცნენ უძრავი ქონების ადგილობრივ ბაზარს და ობიექტის სპეციფიკურობიდან გამომდინარე ვერ შეფასდა.\nსაგადასახადო კოდექსის 201-ე მუხლის, 202-ე მუხლის 41 ნაწილის და საქართველოს ფინანსთა მინისტრის „გადასახადების ადმინისტრირების შესახებ“ 2010 წლის 31 დეკემბრის №996 ბრძანებით დამტკიცებული ინსტრუქციის 921 მუხლის თანახმად, შემოწმების შედეგად გაიზარდა საწარმოს ქონების გადასახადით დასაბეგრი ბაზა და სხვაობაზე დაერიცხა ქონების გადასახადი.\nსაგადასახადო ორგანოს მიერ შეფასებული უძრავი ქონების საბაზრო ღირებულებას გამოაკლდა იჯარით აღებული ქონების რემონტის ხარჯი (საქართველოს საგადასახადო კოდექსის 70-ე მუხლის საფუძველზე სს ---------- გამოთხოვილი ინფორმაციის მიხედვით). მომჩივანს დასაბეგრი ქონების ღირებულების სხვაობაზე დაერიცხა ქონების გადასახადი. ამასთან, აღნიშნულ თანხაზე გადამხდელს საურავი დაეკისრება მხოლოდ საგადასახადო მოთხოვნის ჩაბარების დღის შემდეგ 30-ე დღიდან, ხოლო აღნიშნული სხვაობა გადასახადის შემცირებად არ ჩაითვალა და არ დაერიცხა ჯარიმა საგადასახადო კოდექსის 275-ე მუხლით.\nშემოწმების აქტის საფუძველზე გამოიცა 26.12.2022 წლის №32813 ბრძანება და ამავე თარიღის №006- 626 საგადასახადო მოთხოვნა, 6.02.2023 წელს გასაჩივრდა შემოსავლების სამსახურში, რომლის 7.06.2023 წლის №12686 ბრძანებით საჩივარი დაკმაყოფილდა ნაწილობრივ:\nმე-2 სადავო საკითხთან (ქონების შეფასება) დაკავშირებით, საგადასახადო ვალდებულებების დაზუსტების მიზნით:\nა) გადასახადის გადამხდელს მიეცა წინადადება ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს კომპეტენტურ პირთან გაფორმებული ხელშეკრულება ექსპერტიზის დანიშვნის შესახებ იჯარით გაცემული უძრავი ქონების საბაზრო ღირებულების განსაზღვრის თაობაზე (ექსპერტიზაზე დასმული შეკითხვის შინაარსი შეთანხმდეს შემმოწმებელთან); \nბ) ბრძანებით განსაზღვრულ ვადაში მტკიცებულებების წარდგენის შემთხვევაში, აუდიტის დეპარტამენტს დაევალა დამატებით შეისწავლოს წარდგენილი ზემოაღნიშნული ხელშეკრულების საფუძველზე შედგენილი საექსპერტო დასკვნა და შესწავლის შედეგების გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო შემოწმებით განსაზღვრული საგადასახადო ვალდებულებების შესაბამისი კორექტირება (შემცირება);\nდანარჩენ ნაწილში საჩივარი არ დაკმაყოფილდა.\nშემოსავლების სამსახურის 7.06.2023 წლის №12686 ბრძანება გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\nსაბჭოს 28.09.2023 წლის №20072/2/2023 (რეგ. 10.10.2023წ. №03/79537) გადაწყვეტილებით საჩივარი არ დაკმაყოფილდა.\nშემოსავლების სამსახურის 7.06.2023 წლის №12686 ბრძანების აღსრულების შედეგად გამოიცა აუდიტის დეპარტამენტის 29.02.2024 წლის დასკვნა, საიდანაც ირკვევა, რომ განხორციელდა ქონების გადასახადის 177 973 ლარის შემცირება.\nაუდიტის დეპარტამენტის 29.02.2024 წლის დასკვნის საფუძველზე გამოიცა 4.03.2024 წლის №4749 ბრძანება და ამავე თარიღის №002-29 საგადასახადო მოთხოვნა, რომელშიც ასახულია ქონების გადასახადი 938 359 და საურავი 189 949.69 ლარი, სულ 1 128 308.69 ლარი.\nაღსანიშნია, რომ აუდიტის დეპარტამენტის მიერ ასევე შედგენილია 11.03.2024 წლის დასკვნა, სადაც მითითებულია, რომ:\n29.02.2024 წლის დასკვნით ნაცვლად საგადასახადო შემოწმების შედეგად დარიცხულ თანხასა და გადაანგარიშების ფარგლებში გამოვლენილ თანხას შორის სხვაობისა (1 155 604-938 359=217 245), ტექნიკური შეცდომით დეკლარირებულ მონაცემებსა და შემოწმებით დადგენილს შორის სხვაობასა და გადაანგარიშების ფარგლებში გამოვლენილ თანხას შორის სხვაობით (1 116 332-938 359=177 973) მოხდა თანხების შემცირება. შესაბამისად, ტექნიკური უზუსტობის გამო ვერ მოხდა გადამხდელის დეკლარირებული მონაცემების გათვალისწინება გადაანგარიშების დროს. შესაბამისად, ნაცვლად 177 973 ლარის უნდა შემცირებულიყო 217 245 ლარი.\n11.03.2024 წლის დასკვნის საფუძველზე აუდიტის დეპარტამენტმა გამოსცა 13.03.2024 წლის №5473 ბრძანება და ამავე თარიღის №002-32 კორექტირებული საგადასახადო მოთხოვნა, რომლის საფუძველზე გადამხდელს დამატებით შეუმცირდა ქონების გადასახადი 39 272 ლარით.\nაუდიტის დეპარტამენტის 13.03.2024 წლის №002-32 კორექტირებული საგადასახადო მოთხოვნა 8.04.2024 წელს გასაჩივრდა შემოსავლების სამსახურში, რომლის 17.04.2024 წლის №8884 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 304-ე მუხლის 21 ნაწილზე და აღნიშნავს, რომ აუდიტის დეპარტამენტს დავალებული ჰქონდა იჯარით გაცემული უძრავი ქონების საბაზრო ღირებულების განსაზღვრის თაობაზე შედგენილი საექსპერტო დასკვნის შესწავლა, რაც აუდიტის დეპარტამენტის მიერ შესრულდა. კერძოდ, დაკორექტირდა შენობანაგებობების საბაზრო ღირებულებები და შედეგად, გადაანგარიშების ეტაპზე შემცირდა საგადასახადო შემოწმების აქტით დარიცხული თანხები.\nსადავო საკითხებთან დაკავშირებით, შემოსავლების სამსახური განმარტავს, რომ გადასახადის გადამხდელის პრეტენზიები საფუძველს მოკლებულია, ვინაიდან პირველ სადავო საკითხად გადამხდელს წარდგენილი აქვს ისეთი ფაქტობრივი გარემოებები, რაც შემოსავლების სამსახურის ბრძანებით არ დაკმაყოფილდა, ასევე, მეორე სადავო საკითხად მითითებული აქვს ისეთი ფაქტობრივი გარემოებები, რომელიც სადავოდ არ გაუხდია 6.02.2023 წლის საჩივრით, შესაბამისად, არ ყოფილა დავალებული აუდიტის დეპარტამენტისთვის შესასრულებლად.\nსაქმეზე არსებული მტკიცებულებების, აუდიტის დეპარტამენტის დასკვნისა და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახურმა მიიჩნია, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს საჩივრის დაკმაყოფილების სამართლებრივი საფუძველი.\n\n\nმომჩივნის არგუმენტაცია\n5.12.2013 წელს ჩატარდა სს ----------- საგადასახადო შემოწმება და შედგა შემოწმების აქტი, შესამოწმებელი პერიოდი განისაზღვრა 1.01.2007 წლიდან 1.04.2013 წლამდე საანგარიშო პერიოდი. საგადასახადო შემოწმების აქტით დასტურდება 2006 წლიდან 2012 წლამდე სს ---------- სახელმწიფოდან იჯარით ჰქონდა აღებული ---------- შენობა. სს ---------- შესამოწმებელ პერიოდში აღნიშნულ შენობას ჩაუტარა სხვადასხვა სახის სარემონტო სამუშაოები. სამუშაოების ღირებულება ბუღალტრულად ფინანსურ ანგარიშგებაში (ბალანსში) აისახა საინვესტიციო ქონების ღირებულებად, იჯარით აღებული ფართის რემონტის ჯგუფით ღირებულებით ბალანსში. სს ---------- 2006 წლიდან დღემდე წარადგენს საგადასახადო ორგანოში ქონების გადასახადის დეკლარაციას და იხდის ქონების გადასახადს ------------ შენობაზე. 5.12.2013 წლის საგადასახადო შემოწმების აქტის თანახმად სს ----------- არ შეუმცირეს საინვესტიციო ქონების ღირებულებაზე (---------- შენობა) დეკლარირებული ქონების გადასახადი. გარდა ამისა, საიჯარო ქონება საიჯარო ქირის გადასახდელების დისკონტირებული ღირებულებით იქნა განხილული და დაიბეგრა ქონების გადასახადით (------------- შენობა). \n5.12.2013 წლის საგადასახადო შემოწმების აქტი სს ----------- მიერ იქნა გასაჩივრებული და აუდიტის დეპარტამენტის 5.12.2013 წლის №6-1571 საგადასახადო მოთხოვნის, შემოსავლების სამსახურის 29.01.2014 წლის №4841 ბრძანების, ასევე საქართველოს ფინანსთა სამინისტროსთან არსებული დავების განხილვის საბჭოს 17.03.2016 წლის გადაწყვეტილებით (საჩივარი №7461-2-14), 3.08.2017 წლის --------- საქალაქო სასამართლოს საქმე №3/2828-16, 27.03.2018 წლის სააპელაციო სასამართლოს საქმე №3ბ/2024-17 და საბოლოოდ, საქართველოს უზენაესი სასამართლოს 1.10.2021 წლის განჩინებით საქმეზე №ბს-526-526(კ-18), მართლზომიერად იქნა მიჩნეული სს ---------- იჯარით აღებული ---------- შენობის ქონების გადასახადით დაბეგვრა. \n13.07.2012 წელს გაფორმდა ქონების ურთიერთგადაცემის ხელშეკრულება საქართველოს ეკონომიკისა და მდგრადი განვითარების სააგენტოსა და შპს ----------- შორის, რომლის საფუძველზე ---------- შენობის მესაკუთრე გახდა შპს ----------, ხოლო მოიჯარე უცვლელია (სს ---------). აღნიშნული ქონება შეფასებულია შპს დამოუკიდებელ შემფასებელთა და აუდიტორთა კომპანია ----------- მიერ და ჯამში ქონების საბაზრო ღირებულებამ შეადგინა 4 515 000 ლარი. შემმოწმებლებისთვის წარდგენილია 31.12.2012 წლის თარიღით დათარიღებული დამოუკიდებელი აუდიტორის დასკვნა უძრავი ქონების ღირებულების გამიჯვნის შესახებ, რომლის მიხედვითაც შენობა-ნაგებობის ღირებულება შეფასდა 1 869 900 ლარით, ხოლო მიწა 2 645 100 ლარით. შპს ------------- 2012 წლიდან დღემდე საგადასახადო ორგანოში აბარებდა ქონების გადასახადის დეკლარაციას სადაც დასაბეგრი ბაზა 1 869 900 ლარით უცვლელად წარადგენდა დამოუკიდებელი აუდიტორის დასკვნით შეფასებულ შენობა-ნაგებობის ღირებულებას.\nსაგადასახადო კოდექსის 269-ე მუხლის მე-7 ნაწილზე მითითებით, კომპანია საგადასახადო ინსპექციაში 2012 წლიდან დღემდე წარადგენს ქონების გადასახადის დეკლარაციას და არის კეთილსინდისიერი გადასახადის გადამხდელი და ის მოქმედებდა საპატიებელი შეცდომის/არცოდნის არეალში.\nქ. ---------- წარმოადგენს იჯარის საგანს, რომელიც 2006 წლიდან გადაცემულია სს --------- მფლობელობასა და სარგებლობაში აუდიტის დეპარტამენტის 2.05.2013 წლის №18996 ბრძანებით დანიშნული სს ----------- გასვლითი საგადასახადო შემოწმების საფუძველზე, 5.12.2013 წლის №6-1571 საგადასახადო მოთხოვნის, შემოსავლების სამსახურის 29.02.2014 წლის №4841 ბრძანების, საქართველოს ფინანსთა სამინისტროსთან არსებული დავების განხილვის საბჭოს 17.03.2016 წლის გადაწყვეტილებით, 3.08.2017 წლის -------- საქალაქო სასამართლოს საქმე №3/2828-16, 27.03.2018 წლის სააპელაციო სასამართლოს საქმე №3ბ/2024-17 და საბოლოოდ, საქართველოს უზენაესი სასამართლოს 1.10.2021 წლის განჩინებით საქმეზე №ბს-526- 526(კ-18), ასევე 21.10.2016 წლის №21-14/109834 შეტყობინების, აუდიტის დეპარტამენტის 26.12.2016 წლის სს ----------- შემოწმების აქტის საფუძველზე თბილისში რკინიგზის ცენტრალური ვაგზლის შენობის ქონების გადასახადის გადამხდელად განსაზღვრა სს ---------- ანუ მოიჯარე ვინაიდან მას ჰქონდა განხორციელებული ინვესტირება და ბუღალტრულ ჩანაწერებში ასახული ჰქონდა როგორც საინვესტიციო ქონება.\nსს ---------- 26.06.2023 წელს მოთხოვა შემოსავლების სამსახურის წინასწარი გადაწყვეტილების გამოცემის თაობაზე, რაზედაც 2024 წლის იანვარს მიიღო პასუხი საიდანაც დგინდება: ქონების გადასახადის მიზნებისათვის, ფაქტობრივ გარემოებებში აღწერილ შპს --------- საკუთრებაში არსებულ ქონებასთან მიმართებით, რომლითაც ----------- სარგებლობს საიჯარო უფლების საფუძველზე, საწარმოს ქონების გადასახადის გადახდის ვალდებულება არ წარმოეშობა. გარდა ამავე ქონებაზე გაწეული, ძირითად საშუალებად აღიარებული კაპიტალიზებადი ხარჯებისა (თუ მათი გაწევა არ მოხდა საიჯარო გადასახდელების შემცირების ხარჯზე), რომელიც დაექვემდებარება ----------- მიერ ქონების გადასახადით დაბეგვრას, კანონმდებლობით დადგენილი წესით.\nაღნიშნულიდან გამომდინარე გამოდის, რომ 2006 წლიდან დღემდე იხდიდა და იხდის სს --------- ქონების გადასახადს საბაზრო ღირებულებით არასწორად, ვინაიდან თავის დროზე საგადასახადო ორგანოს მიერ შემოწმების ყველა ეტაპზე არასწორად იყო საგადასახადო ვალდებულებები განსაზღვრული სს ---------- მიმართ. არასწორად ახდევინებდნენ ქონების გადასახადს, ხოლო რაც შეეხება კომპანიას არ ჰქონდა და არ აქვს იმავე ქონებაზე ქონების გადასახადის გადახდის რაიმე სამართლებრივი საფუძველი, იქიდან გამომდინარე, რომ დაუშვებელია ერთიდაიმავე ქონებაზე ერთიდაიმავე ქონების გადასახადს იხდიდეს ორი სუბიექტი (ანუ ბიუჯეტში ორჯერ შედიოდეს ქონების გადასახადი) ვინაიდან, აღნიშნული ქმედებით ბიუჯეტს ზარალი არ მისდგომია, არამედ პირიქით სს --------- მიერ 2019 და 2020 წლის წარდგენილი ქონების გადასახადის დეკლარაციების დაზუსტების ხანდაზმულობის ვადა გავიდა, თავის მხრივ მის მიერ ერთიდაიგივე ქონებაზე გადახდილი გადასახადი ბიუჯეტში დარჩა სს ---------- გადახდილად, ხოლო შპს ----------- იგივე ქონებაზე მეორეჯერ დაერიცხა 2019 და 2020 წლის ქონების გადასახადი საბაზრო ღირებულებით.\nითხოვს სადავო აქტების გაუქმებას და აუდიტის დეპარტამენტს დაევალოს კომპანიის ყველა გადასახადების გადაანგარიშება/შემცირება.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი აუდიტის დეპარტამენტის 22.12.2022 წლის საგადასახადო შემოწმების აქტის გასაჩივრების ნაწილში უნდა დარჩეს განუხილველი, ხოლო დანარჩენ ნაწილში არ უნდა დაკმაყოფილდეს შემდეგ გარემოებათა გამო:\nშემოსავლების სამსახურის 7.06.2023 წლის №12686 ბრძანებით მე-2 სადავო საკითხთან (ქონების შეფასება) დაკავშირებით, საგადასახადო ვალდებულებების დაზუსტების მიზნით:\nა) გადასახადის გადამხდელს მიეცა წინადადება ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს კომპეტენტურ პირთან გაფორმებული ხელშეკრულება ექსპერტიზის დანიშვნის შესახებ იჯარით გაცემული უძრავი ქონების საბაზრო ღირებულების განსაზღვრის თაობაზე (ექსპერტიზაზე დასმული შეკითხვის შინაარსი შეთანხმდეს შემმოწმებელთან);\nბ) ბრძანებით განსაზღვრულ ვადაში მტკიცებულებების წარდგენის შემთხვევაში, აუდიტის დეპარტამენტს დაევალა დამატებით შეისწავლოს წარდგენილი ზემოაღნიშნული ხელშეკრულების საფუძველზე შედგენილი საექსპერტო დასკვნა და შესწავლის შედეგების გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო შემოწმებით განსაზღვრული საგადასახადო ვალდებულებების შესაბამისი კორექტირება (შემცირება). \nშემოსავლების სამსახურის 7.06.2023 წლის №12686 ბრძანების აღსრულების შედეგად გამოცემული აუდიტის დეპარტამენტის 29.02.2024 წლის დასკვნით:\nგადამხდელმა წარადგინა --------- სახელობის სასამართლო ექსპერტიზის ეროვნული ბიუროს 1.02.2024 წლის №---------- ექსპერტიზის დასკვნა, რომლის მიხედვით ქალაქ ---------, ნაკვ. ------------ზე მდებარე შენობა-ნაგებობების საბაზრო ღირებულება 2019 წლის საანგარიშო პერიოდში განისაზღვრა 53 049 072 ლარის ოდენობით, ხოლო 2020 წლის საანგარიშო პერიოდში 40 786 812 ლარის ოდენობით. აღნიშნულ ექსპერტიზის დასკვნაში ასახული საბაზრო ღირებულებით დაკორექტირდა საგადასახადო შემოწმების შედეგად განსაზღვრული აღნიშნული შენობა-ნაგებობების საბაზრო ღირებულებები და კორექტირების შედეგად განხორციელდა ქონების გადასახადის შემცირება.\nმომჩივანი არგუმენტს შემოსავლების სამსახურის 7.06.2023 წლის №12686 ბრძანების არასწორად/არასრულად აღსრულებაზე არ წარმოადგენს. მის მიერ საჩივარში მითითებულ საკითხზე შემოსავლების სამსახური განმარტავს, რომ გადასახადის გადამხდელის პრეტენზიები საფუძველს მოკლებულია, ვინაიდან გადამხდელს წარმოდგენილი აქვს ისეთი ფაქტობრივი გარემოებები, რაც შემოსავლების სამსახურის ბრძანებით არ დაკმაყოფილდა ან სადავოდ არ გაუხდია 6.02.2023 წლის საჩივრით, შესაბამისად, არ ყოფილა დავალებული აუდიტის დეპარტამენტისთვის შესასრულებლად.\nაღნიშნული გარემოებების და მხარეთა არგუმენტაციის გათვალისწინებით, საბჭოს მიაჩნია, რომ შემოსავლების სამსახურის 7.06.2023 წლის №12686 ბრძანება აღსრულებულია მიღებული გადაწყვეტილების შესაბამისად და არ არსებობს საჩივრის დაკმაყოფილების საფუძველი.\nრაც შეეხება აუდიტის დეპარტამენტის 22.12.2022 წლის საგადასახადო შემოწმების აქტის გასაჩივრებას, საბჭო მიუთითებს, საგადასახადო კოდექსის 301-ე მუხლის „ზ“ ქვეპუნქტზე, რომლის მიხედვით, დავის განმხილველი ორგანო საჩივარს არ განიხილავს, თუ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება. \nმომჩივნის მიერ საქართველოს ფინანსთა სამინისტროსთან არსებულ დავების განხილვის საბჭოში წარმოდგენილი საჩივრით სადავო აქტზე საბჭოს ნამსჯელი და გადაწყვეტილება მიღებული აქვს 28.09.2023 წლის №20072/2/2023 (რეგ. 10.10.2023წ. №-------) გადაწყვეტილებით (საჩივარი არ დაკმაყოფილდა).\nამგვარად, ვინაიდან არსებობს იმავე მომჩივნის (შპს ----------) მიმართ იმავე დავის საგანზე (აუდიტის დეპარტამენტის 22.12.2022 წლის საგადასახადო შემოწმების აქტზე), იმავე ორგანოს (საქართველოს ფინანსთა სამინისტროსთან არსებული დავების განხილვის საბჭოს) მიერ მიღებული, 28.09.2023 წლის №20072/2/2023 (რეგ. 10.10.2023წ. №--------), გადაწყვეტილება, საბჭოს მიაჩნია, რომ სახეზეა ამ ნაწილში საჩივრის განუხილველად დატოვების საგადასახადო კოდექსის 301-ე მუხლის „ზ“ ქვეპუნქტით გათვალისწინებული საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ და „დ“ ქვეპუნქტებით და გადაწყვიტა:\n\n\n1. საჩივარი აუდიტის დეპარტამენტის 22.12.2022 წლის საგადასახადო შემოწმების აქტის გასაჩივრების ნაწილში დარჩეს განუხილველი; \n2. საჩივარი დანარჩენ ნაწილში არ დაკმაყოფილდეს; \n3. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nარსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n68\n\nდოკუმენტის დათვალიერება\n\ninfohub@rs.ge",
    "title": "Document 65d8663f-ecd1-4ffe-b68c-0598ab2dd877"
  }
}