{
  "id": "511952f3-49ef-4ea7-98d3-e847b1500353",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21694/2/2023\n28 მარტი 2024\nდოკუმენტის #:\n21694/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n22 მარტი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№21694/2/2023\n22 მარტი 2024\n\n\nგ ა დ ა წ ყ ვ ე ტ ი ლ ე ბ ა  \n\n\n\n\nმომჩივანი: შპს „-------“ (ს/ნ „-------“)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 15.03.2024 წელს განიხილა და მიიღო გადაწყვეტილება შპს „-----“-ს 24.12.2023 წელს რეგისტრირებულ საჩივარზე (რეგისტრაციის №21694/2/2023).\n\n\nდავის საგანი: \n1. აუდიტის დეპარტამენტის 2023 წლის 6 ოქტომბრის №006-490 საგადასახადო მოთხოვნით განსაზღვრული საშემოსავლო გადასახადი;\n2. აუდიტის დეპარტამენტის 2023 წლის 6 ოქტომბრის №006-493 საგადასახადო მოთხოვნით განსაზღვრული საგადასახადო ვალდებულებები.\n\n\nგასაჩივრებული გადაწყვეტილება: \n1. აუდიტის დეპარტამენტის 2023 წლის 6 ოქტომბრის №006-490 საგადასახადო მოთხოვნა;\n2. აუდიტის დეპარტამენტის 2023 წლის 6 ოქტომბრის №006-493 საგადასახადო მოთხოვნა;\n3. შემოსავლების სამსახურის 2023 წლის 4 დეკემბრის №30154 ბრძანება.\n\n\nდარიცხული თანხა: 443 953 ლარი.\nმათ შორის:\nაუდიტის დეპარტამენტის 2023 წლის 6 ოქტომბრის №006-490 საგადასახადო მოთხოვნით:\nგადასახადი - 19 874\nდღგ - 7 323\nსაშემოსავლო გადასახადი - 11 661\nქონების გადასახადი - 890\nჯარიმა - 7 717\nსაურავი - 1 963\n\n\nაუდიტის დეპარტამენტის 2023 წლის 6 ოქტომბრის №006-493 საგადასახადო მოთხოვნით: \nგადასახადი - 132 050\nდღგ - 75 981 საშემოსავლო გადასახადი - 56 069\nჯარიმა - 217 987 საურავი - 64 362\n\n\nფაქტების აღწერა\nშემოსავლების სამსახურის აუდიტის დეპარტამენტის 2023 წლის 20 ივნისს №14088 ბრძანების საფუძველზე ჩატარდა კომპანიის საქმიანობის კამერალური საგადასახადო შემოწმება. შესამოწმებელი პერიოდი განისაზღვრა 2021 წლის 1 მაისიდან 2023 წლის 16 ივნისამდე. შემოწმების შედეგები აისახა 2023 წლის 29 სექტემბრის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 2023 წლის 6 ოქტომბრის №24766 ბრძანება და №006-490 საგადასახადო მოთხოვნა. მომჩივანს დამატებით გადასახდელად განესაზღვრა 29 554 ლარი.\nამასთან, შემოსავლების სამსახურის აუდიტის დეპარტამენტის 2023 წლის 19 სექტემბრის №22980 ბრძანების საფუძველზე ჩატარდა საწარმოს საქმიანობის ხელახალი კამერალური საგადასახადო შემოწმება. შესამოწმებელი პერიოდი განისაზღვრა 2020 წლის 1 იანვრიდან 2021 წლის 1 მაისამდე. შემოწმების შედეგები აისახა 2023 წლის 29 სექტემბრის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 2023 წლის 6 ოქტომბრის №24722 ბრძანება და №006-493 საგადასახადო მოთხოვნა. მომჩივანს დამატებით გადასახდელად განესაზღვრა 414 399 ლარი. აუდიტის დეპარტამენტის 2023 წლის 6 ოქტომბრის №006-490 და №006-493 საგადასახადო მოთხოვნები 2023 წლის 1 ნოემბერს გასაჩივრდა შემოსავლების სამსახურში, რომელმაც 2023 წლის 4 დეკემბრის №30154 ბრძანებით არ დააკმაყოფილა საჩივარი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო: \nსაგადასახადო კოდექსის 301-ე მუხლის „ო“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასაჩივრებულ საგადასახადო დავალიანებაზე გაფორმდა საგადასახადო შეთანხმება.\nსაქართველოს მთავრობის 2024 წლის 29 თებერვლის №267 განკარგულების საფუძველზე 2024 წლის 6 მარტს გაფორმდა საგადასახადო შეთანხმება შპს „------“-სა და შემოსავლების სამსახურს შორის. გადასახადის გადამხდელს, 2023 წლის 13 დეკემბრის მდგომარეობით, პირადი აღრიცხვის ბარათზე საგადასახადო დავალიანების თანხა განესაზღვრა 200 000 ლარით.\nზემოაღნიშნულიდან გამომდინარე, საბჭომ მიიჩნია, რომ ვინაიდან მომჩივანსა და შემოსავლების სამსახურს შორის გასაჩივრებულ საგადასახადო დავალიანებაზე გაფორმდა საგადასახადო შეთანხმება, სახეზეა საჩივრის განუხილველად დატოვების, საგადასახადო კოდექსის 301-ე მუხლის „ო“ ქვეპუნქტით განსაზღვრული საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა:\n\n\n1. საჩივარი დარჩეს განუხილველი;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგანუხილველობის სხვა საფუძვლები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n18\n\nდოკუმენტის დათვალიერება\n\ninfohub@rs.ge",
    "title": "Document 511952f3-49ef-4ea7-98d3-e847b1500353"
  }
}