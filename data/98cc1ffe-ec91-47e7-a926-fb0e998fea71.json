{
  "id": "98cc1ffe-ec91-47e7-a926-fb0e998fea71",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №25442/2/2025\n22 ივლისი 2025\nდოკუმენტის #:\n25442/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n21 ივლისი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაგადასახადო მონიტორინგის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\n№25442/2/2025 \n21 ივლისი 2025 \n\n\nგ ა დ ა წ ყ ვ ე ტ ი ლ ე ბ ა\n\n\nმომჩივანი: შპს --- (ს/ნ ---)\nმოპასუხე: საგადასახადო მონიტორინგის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 17.07.2025 წელს განიხილა და მიიღო გადაწყვეტილება შპს ---ის 10.07.2025 წელს რეგისტრირებულ საჩივრებზე (რეგისტრაციის №25442/2/2025; №25443/2/2025). \n\n\nდავის საგანი:\nდაუბეგრავი ანგარიშ-ფაქტურების საფუძველზე დღგ-ის დარიცხვა. \n\n\nგასაჩივრებული გადაწყვეტილება: \n1. საგადასახადო მონიტორინგის დეპარტამენტის 30.04.2025 წლის №006-09 საგადასახადო მოთხოვნა;\n2. საგადასახადო მონიტორინგის დეპარტამენტის 30.04.2025 წლის №006-10 საგადასახადო მოთხოვნა;\n3. შემოსავლების სამსახურის 6.06.2025 წლის №11743 ბრძანება;\n4. შემოსავლების სამსახურის 6.06.2025 წლის №11744 ბრძანება;\n\n\nდარიცხული თანხა: 12 231.93 ლარი (№006-09 საგადასახადო მოთხოვნა); \nმათ შორის:\nდღგ - 11 968.62 \nსაურავი - 263.31\n\n\nდარიცხული თანხა: სულ - 19 772.32 ლარი (№006-10 საგადასახადო მოთხოვნა). \nმათ შორის:\nდღგ - 19 088.01 \nსაურავი - 684.31\n\n\nფაქტების აღწერა\n2025 წლის იანვრის და აპრილის საანგარიშო პერიოდებში, მომჩივანს, მის მიერ გამოწერილი საგადასახადო დოკუმენტების შესწავლის და დეკლარირებულ მონაცემთან შედარების შედეგად, დაერიცხა დღგ, რაზეც გამოიცა 30.04.2025 წლის №006-09 და №006-10 საგადასახადო მოთხოვნები. აღნიშნული მოთხოვნები გასაჩივრდა შემოსავლების სამსახურში, რომლის 6.06.2025 წლის №11743 და №11744 ბრძანებებით საჩივრები არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივრები უნდა დარჩეს განუხილველი შემდეგ გარემოებათა გამო:\nსაგადასახადო კოდექსის 305-ე მუხლის პირველი ნაწილის თანახმად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გაასაჩივროს გადაწყვეტილება მისი ჩაბარებიდან 20 დღის ვადაში.\nსაგადასახადო კოდექსის 44-ე მუხლის მე-9 ნაწილის შესაბამისად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nსაგადასახადო კოდექსის 301-ე მუხლის „ე“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა. საგადასახადო კოდექსის 299-ე მუხლის მე-10 ნაწილის შესაბამისად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nშემოსავლების სამსახურის 10.07.2025 წლის №61262-21-04 წერილიდან ირკვევა, რომ შემოსავლების სამსახურის 6.06.2025 წლის №11743 და №11744 ბრძანებები გაიგზავნა გადასახადის გადამხდელის ავტორიზებულ მომხმარებლის გვერდზე ამავე დღეს და გაცნობა ფიქსირდება 15.06.2025 წელს. აღნიშნულიდან გამომდინარე, შემოსავლების სამსახურის 6.06.2025 წლის №11743 და №11744 ბრძანებების გასაჩივრების ვადის ბოლო დღე იყო 7.07.2025 წელი (ბოლო დღე 5.07.2025წ. შაბათი), ხოლო საჩივრები დავების განხილვის საბჭოში წარმოდგენილია ელექტრონულად 10.07.2025 წელს, მისი გასაჩივრების ვადის გასვლის შემდეგ.\nგადასახადის გადამხდელთან, მის მიერ მითითებულ ტელეფონის ნომერზე შედგა კომუნიკაცია, თუმცა მას, გასაჩივრების ვადის დარღვევასთან დაკავშირებით არგუმენტები არ წარმოუდგენია. ამგვარად, ვინაიდან, გასულია შემოსავლების სამსახურის 6.06.2025 წლის №11743 და №11744 ბრძანებების გასაჩივრების კანონმდებლობით დადგენილი ვადა და მოცემულ შემთხვევაში არ იკვეთება სადავო აქტების გასაჩივრებისათვის დადგენილი ვადის აღდგენის საფუძველი, საბჭო მიიჩნევს, რომ საჩივრები საგადასახადო კოდექსის 301-ე მუხლის „ე“ ქვეპუნქტის საფუძველზე, უნდა დარჩეს განუხილველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა: \n\n\n1. საჩივრები დარჩეს განუხილველი;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nგანუხილველობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n28\n\nდოკუმენტის დათვალიერება\n\ninfohub@rs.ge",
    "title": "Document 98cc1ffe-ec91-47e7-a926-fb0e998fea71"
  }
}