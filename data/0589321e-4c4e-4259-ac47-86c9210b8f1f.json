{
  "id": "0589321e-4c4e-4259-ac47-86c9210b8f1f",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №26323/2/2025\n22 იანვარი 2026\nდოკუმენტის #:\n26323/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n13 იანვარი 2026\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№26323/2/2025\n13 იანვარი 2026\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს ------ (ს/ნ --------------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 26.12.2025 წელს განიხილა და მიიღო გადაწყვეტილება შპს „------“-ის 15.12.2025 წელს რეგისტრირებულ საჩივარზე (რეგისტრაციის №26323/2/2025).\n\n\nდავის საგანი: \n1. საგადასახადო ვალდებულებების განსაზღვრა არაპირდაპირი მეთოდით;\n2. არაპირდაპირი მეთოდით დადგენილი ფულის ნაშთის (მიღებული და გახარჯული ფულადი სახსრების გათვალისწინებით) საწარმოს დირექტორზე გაცემულ ხელფასად კვალიფიცირება.\n\n\nგასაჩივრებული გადაწყვეტილება: \n1. აუდიტის დეპარტამენტის 19.08.2025 წლის №005-157 საგადასახადო მოთხოვნა;\n2. შემოსავლების სამსახურის 19.11.2025 წლის №25359 ბრძანება.\n\n\nდარიცხული თანხა: 626 367.18 ლარი. \nმათ შორის:\nგადასახადი - 376 105.7\nდღგ - 113 301.7\nსაშემოსავლო გადასახადი - 262 804\nჯარიმა - 237 023.9\nსაურავი - 13 237.58\n\n\nპროცედურული გარემოებები\nგადასახადის გადამხდელის საქმიანობაა ტანსაცმლით, ფეხსაცმლითა და ჩანთებით ვაჭრობა, რომელიც იმპორტით შემოაქვს ----დან.\nაუდიტის დეპარტამენტის მიერ ჩატარდა გადასახადის გადამხდელის საქმიანობის 9.07.2024 წლიდან 1.06.2025 წლამდე საანგარიშო პერიოდების კამერალური საგადასახადო შემოწმება. შემოწმების შედეგები აისახა აუდიტის დეპარტამენტის 18.08.2025 წლის საგადასახადო შემოწმების აქტში, რომლის საფუძველზე გამოიცა 19.08.2025 წლის №18611 ბრძანება და 19.08.2025 წლის №005-157 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 19.11.2025 წლის №25359 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო:\nსაგადასახადო კოდექსის 305-ე მუხლის პირველი ნაწილის თანახმად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გადაწყვეტილება გაასაჩივროს მისი ჩაბარებიდან 20 დღის ვადაში.\nსაგადასახადო კოდექსის 44-ე მუხლის მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nსაგადასახადო კოდექსის 44-ე მუხლის მე-15 ნაწილის თანახმად, გადასახადის გადამხდელის მიერ საგადასახადო ორგანოსათვის დოკუმენტის ფოსტით გაგზავნის შემთხვევაში მისი წარდგენის თარიღად ითვლება ამ დოკუმენტის გაგზავნის თარიღი.\nსაგადასახადო კოდექსის 301-ე მუხლის „ე“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა.\nსაგადასახადო კოდექსის 299-ე მუხლის მე-10 ნაწილის თანახმად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nშემოსავლების სამსახურის გადასახადების ადმინისტრირების საინფორმაციო სისტემის მონაცემებიდან ირკვევა, რომ შემოსავლების სამსახურის 19.11.2025 წლის №25359 ბრძანება მომჩივანს ელექტრონულად გაეგზავნა 19.11.2025 წელს, აღნიშნული ბრძანების ელექტრონულად გაცნობის ფაქტი დაფიქსირებულია 19.11.2025 წელს.\nშემოსავლების სამსახურის 19.11.2025 წლის №25359 ბრძანებაზე საჩივარი საქართველოს ფინანსთა სამინისტროსთან არსებულ დავების განხილვის საბჭოს წარედგინა 15.12.2025 წელს ფოსტის (შპს „-----ი“ ს/ნ -----) მეშვეობით. საჩივარს ახლავს საფოსტო-საკურიერო მომსახურების დეტალების ამსახველი დოკუმენტი, რომელშიც დაფიქსირებულია, რომ 9.12.2025 წელს შპს „------ს“ (ს/ნ ------) საქართველოს ფინანსთა სამინისტროსთან არსებულ დავების განხილვის საბჭოსთვის წარსადგენად გადაეცა შპს „-----“-ის (ს/ნ -----) (რეგისტრირებული მისამართზე: ქ. ---ი, --- რაიონი, სოფ. ---, --- ქუჩა ---) №12/09/25 – - წერილი, რომელიც საქართველოს ფინანსთა სამინისტროსთან არსებულ დავების განხილვის საბჭოს წარედგინა 15.12.2025 წელს.\nიმ გარემოების გათვალისწინებით, რომ მოცემულ შემთხვევაში საქართველოს ტერიტორიაზე საფოსტო დაწესებულებების მიერ ადრესატისთვის კორესპონდენციის ჩაბარების ვადა სცდებოდა გონივრულ ვადას (წარმოდგენილი დოკუმენტის მიხედვით კორესპონდენცია ადრესატს ჩაბარდა მიღებიდან 6 დღის შემდგომ), საბჭოს აპარატმა, საქართველოს ზოგადი ადმინისტრაციული კოდექსის 97-ე მუხლის შესაბამისად, შპს „-----გან“ (ს/ნ ----), 2025 წლის 18 დეკემბრის №--/-- წერილით, მოითხოვა 2025 წლის ნოემბერ-დეკემბერში შპს „---“-ის (ს/ნ ----) მხრიდან შპს „-----ის“ (ს/ნ ----) მომსახურებით სარგებლობის ფაქტთან დაკავშირებით ინფორმაცია, დადებითი პასუხის შემთხვევაში, ამ კორესპონდენციის ფოსტისთვის ჩაბარების თარიღის დამადასტურებელი დოკუმენტაციის წარმოდგენა.\nაღნიშნული წერილი, 18.12.2025 წელს გაიგზავნა (გზავნილის ნომერი:----- ამავე საფოსტო-საკურიერო მომსახურების დეტალების ამსახველი დოკუმენტზევე მითითებულ მისამართზე: ქ. ---ი, --- ქ. №-, ოთახი №-. კორესპონდენციის ჩაბარების დამადასტურებელი დოკუმენტების თანახმად, 22.12.2025 წელს და 23.12.2025 წელს ადრესატთან განხორციელებული წარუმატებელი ვიზიტების შემდეგ აღნიშნული კორესპონდენცია დაბრუნდა გამგზავნთან მიზეზებით: პირველ შემთხვევაში - „დავტოვე შეტყობინება სადარბაზოს ჟანგიანი კარი“, ხოლო მე-2 შემთხვევაში „გზავნილი ბრუნდება მოუკითხაობისა და შენახვის ვადის გასვლის გამო“.\nზემოაღნიშნული გარემოებების გათვალისწინებით, საბჭო მიიჩნევს, რომ შპს „----“-ის (ს/ნ ----) მიერ შპს „----ის“ საჩივრის 9.12.2025 წელს ჩაბარების ფაქტი არ დასტურდება. შესაბამისად, სადავო აქტების გასაჩივრების თარიღად უნდა ჩაითვალოს არა 9.12.2025 წელი (რაც ფიქსირდება საფოსტო-საკურიერო მომსახურების დეტალების ამსახველი დოკუმენტზე), არამედ საქართველოს ფინანსთა სამინისტროსთან არსებულ დავების განხილვის საბჭოში საჩივრის რეგისტრაციის თარიღი, 15.12.2025 წელი. \nამგვარად, ვინაიდან შემოსავლების სამსახურის 19.11.2025 წლის №25359 ბრძანებას მომჩივანი ელექტრონულად გაეცნო 19.11.2025 წელს, ხოლო საჩივარი წარმოდგენილია 15.12.2025 წელს, დარღვეულია საჩივრის წარმოდგენის კანონმდებლობით დადგენილი 20 დღიანი ვადა, რომელიც ამოიწურა 9.12.2025 წელს.\nზემოაღნიშნულის გათვალისწინებით, ვინაიდან დარღვეულია საჩივრის წარდგენის კანონით დადგენილი ვადა და მოცემულ შემთხვევაში არ იკვეთება სადავო აქტის გასაჩივრებისთვის დადგენილი ვადის აღდგენის საფუძველი, საბჭო მიიჩნევს, რომ საჩივარი საგადასახადო კოდექსის 301-ე მუხლის „ე“ ქვეპუნქტის საფუძველზე, უნდა დარჩეს განუხილველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა: \n\n\n1. საჩივარი დარჩეს განუხილველი;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი, №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგასულია საჩივრის წარდგენის ვადა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n15\n\nდოკუმენტის დათვალიერება\n\ninfohub@rs.ge",
    "title": "Document 0589321e-4c4e-4259-ac47-86c9210b8f1f"
  }
}