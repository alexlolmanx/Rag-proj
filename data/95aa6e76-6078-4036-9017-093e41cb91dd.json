{
  "id": "95aa6e76-6078-4036-9017-093e41cb91dd",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №88623/1/2024\n29 მაისი 2024\nდოკუმენტის #:\n88623/1/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n27 მაისი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nმიწაზე ქონების გადასახადის გადამხდელი და დაბეგვრის ობიექტი, მიწაზე ქონების გადასახადის განაკვეთი, ქონების გადასახადის გამოანგარიშება და გადახდა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№ 88623/1/2024\n27 მაისი 2024\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „----------“ (ს/ნ ----------)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 26.04.2024 წელს განიხილა და მიიღო გადაწყვეტილება შპს ---------- 22.03.2024 წელს რეგისტრირებულ საჩივარზე (რეგისტრაციის №88623/1/2024). \n\n\nდავის საგანი:\nქონების გადასახადში დარიცხული ვალდებულების მართლზომიერება.\n\n\nგასაჩივრებული გადაწყვეტილება:\n1. აუდიტის დეპარტამენტის 2.02.2024 წლის №006-11 საგადასახადო მოთხოვნა;\n2. შემოსავლების სამსახურის 11.03.2024 წლის №5172 ბრძანება.\n\n\nდარიცხული თანხა: 23 417 ლარი.\nმათ შორის:\nმიწა - არასასოფლო - 13 623\nჯარიმა - 6 811\nსაურავი - 2983\n\n\nფაქტების აღწერა\nაუდიტის დეპარტამენტის 2024 წლის 15 იანვრის №1097 ბრძანებით დაინიშნა კომპანიის კამერალური თემატური საგადასახადო შემოწმება. შემოწმდა მიწაზე ქონების გადასახადის დაბეგვრის სისწორე. შესამოწმებელი პერიოდი განისაზღვრა 1.01.2021 წლიდან 1.01.2024 წლამდე საანგარიშო პერიოდი.\nშემოწმების შედეგები აისახა 2024 წლის 30 იანვრის შემოწმების აქტში, საიდანაც ირკვევა, რომ შესწავლილი იქნა, შემოსავლების სამსახურის გადასახადების ადმინისტრირების საინფორმაციო სისტემის და საჯარო რეესტრის ეროვნული სააგენტოს მონაცემები, რის საფუძველზეც განისაზღვრა მომჩივნის საგადასახადო ვალდებულებები მიწაზე ქონების გადასახადის ნაწილში.\nსაგადასახადო შემოწმების აქტის საფუძველზე გამოიცა აუდიტის დეპარტამენტის 1.02.2024 წლის №1808 ბრძანება და 2.02.2024 წლის №006-11 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 11.03.2024 წლის №5172 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს 302-ე, 203-ე, 204-ე, 205-ე, 43-ე, მუხლებზე და ფაქტობრივ გარემოებებზე, მიაჩნია რომ შემოწმების მიერ ქონების გადასახადში საგადასახადო ვალდებულებები განსაზღვრულია მართლზომიერად. ამასთან, მომჩივანი წარმოდგენილ საჩივარში ვერ უთითებს ფაქტობრივ და სამართლებრივ გარემოებებზე თუ რა ნაწილში იქნა საგადასახადო ვალდებულებები განსაზღვრული არამართლზომიერად და დავის წარმოების პროცესშიც არ აქვს წარმოდგენილი რაიმე არგუმენტები/მტკიცებულება, რომელიც შეცვლიდა საგადასახადო შემოწმების აქტით დადგენილ ფაქტობრივ გარემოებებს.\nზემოხსენებულ სამართლებრივ ნორმებზე, საქმეში არსებულ მასალებსა და ფაქტობრივ გარემოებებზე დაყრდნობით, შემოსავლების სამსახურმა მიიჩნია, რომ შემოწმების მიერ ქონების გადასახადში საგადასახადო ვალდებულებები განსაზღვრულია საგადასახადო კანონმდებლობის მოთხოვნათა დაცვით, ხოლო წარმოდგენილი საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია\nკომპანიის საქმიანობაა სათავგადასავლო და ექსტრემალური ტურიზმი და მასთან დაკავშირებული საქმიანობა, რომელსაც პანდემიის პერიოდში ვერ ახორციელებდა, ამდენად მოკლებული იყო ესარგებლა იჯარის საგნით. შესაბამისად, უსამართლოა სახელმწიფოს მხრიდან გადამხდელისათვის საქმიანობის შეჩერების პერიოდში მიწის გადასახადის დაკისრება. ამასთან, კომპანიის საქმიანობა სეზონურია, რადგან მოიცავს გარე აქტივობებს მდინარესთან და ხორციელდება მხოლოდ თბილ პერიოდებში, მაისიდან სექტემბრამდე. გარდა ამისა, მიწის ნაკვეთის 1/3 ნაწილი დაფარულია წყლით და ფიზიკურად ვერ ხერხდება საიჯარო საგნის ამ ნაწილით სარგებლობა.\nშემოსავლების სამსახურს გადაწყვეტილების მიღებისას არ გამოუკვლევიათ საქმისთვის მნიშვნელოვანი ფაქტობრივი გარემოებები და გადაწყვეტილება მიღებულია შაბლონურად. შემოწმებით დაირღვა საგადასახადო კოდექსის 96-ე მუხლით გათვალისწინებული საქმის ყოველმხრივად და სრულფასოვნად გამოკვლევის საკითხი. მომჩივანი მიუთითებს საქმის გამოკვლევისას ადმინისტრაციულ ორგანოს ვალდებულებებზე და სასამართლო გადაწყვეტილებებზე. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 203-ე მუხლის ,,ბ“ ქვეპუნქტზე, რომლის თანახმად, მიწაზე ქონების გადასახადის გადამხდელია პირი საგადასახადო წლის 1 აპრილის მდგომარეობით სახელმწიფო საკუთრებაში არსებულ მიწაზე, რომლითაც სარგებლობს ან რომელსაც ფლობს იგი.\nსაგადასახადო კოდექსის 204-ე მუხლის მე-2 ნაწილის თანახმად, არასასოფლო-სამეურნეო დანიშნულების მიწაზე ქონების გადასახადის განაკვეთები კონკრეტული მიწის ნაკვეთისათვის, მიწის ნაკვეთის ადგილმდებარეობის გათვალისწინებით, გაანგარიშება შემდეგი წესით:\nა) გადასახადის საბაზისო განაკვეთი დგინდება წელიწადში მიწის ერთ კვადრატულ მეტრზე 0.24 ლარის ოდენობით; \nბ) მუნიციპალიტეტის წარმომადგენლობითი ორგანოს − საკრებულოს გადაწყვეტილებით, შესაბამისი საბაზისო განაკვეთი მრავლდება ტერიტორიულ კოეფიციენტზე. ამასთანავე, ტერიტორიული კოეფიციენტი არ შეიძლება იყოს 1,5-ზე მეტი.\nსაგადასახადო კოდექსის 205-ე მუხლის მე-2 ნაწილის თანახმად, საწარმო/ორგანიზაცია ქონების გადასახადის დეკლარაციას შესაბამის საგადასახადო ორგანოს წარუდგენს არა უგვიანეს კალენდარული წლის 1 აპრილისა და ამავე ვადაში იხდის ქონების გადასახადს, გარდა ამ მუხლის მე-7 ნაწილით გათვალისწინებული შემთხვევისა. დეკლარაციაში მონაცემები დასაბეგრი ქონების შესახებ შეიტანება გასული საგადასახადო წლის მიხედვით, ხოლო დასაბეგრი მიწის შესახებ – მიმდინარე საგადასახადო წლის მიხედვით.\nშემოწმებისას სსიპ საჯარო რეესტრის ეროვნული სააგენტოს ინფორმაციაზე დაყრდნობით გაირკვა, რომ შესამოწმებელ პერიოდში საწარმოს სახელმწიფოსგან იჯარით აქვს აღებული არასასოფლოსამეურნეო დანიშნულების მიწის ნაკვეთი, რომელზეც არ ასრულებდა მიწაზე ქონების გადასახადის დეკლარირებას. შესაბამისად, საგადასახადო შემოწმებისას გამოვლინდა ქონების გადასახადით დასაბეგრი ბაზა (არასასოფლო-სამეურნეო მიწის ნაკვეთზე), რომელიც არ იყო მომჩივნის დეკლარირებული და შესაბამისად საგადასახადო ვალდებულება შესრულებული.\nმომჩივანი არ წარმოადგენს არგუმენტებსა და მტკიცებულებებს დარიცხვის არამართლზომიერების შესახებ, უთითებს მხოლოდ, რომ პანდემიის პერიოდში ვერ ახორციელებდა საქმიანობას და მიწის ნაკვეთის 1/3 ნაწილი დაფარულია წყლით და ფიზიკურად ვერ ახორციელებდა საიჯარო საგნის ამ ნაწილით სარგებლობას, ასევე საქმიანობა სეზონურია.\nზემოაღნიშნულიდან გამომდინარე, საბჭოს მიაჩნია, რომ შემოწმების შედეგად მომჩივნის საგადასახადო ვალდებულება ქონების (მიწის) გადასახადის ნაწილში განსაზღვრულია მართლზომიერად, ამასთან მომჩივნის არგუმენტები ვერ გახდება კომპანიის საგადასახადო ვალდებულებისაგან გათავისუფლების საფუძველი.\nაღნიშნულიდან გამომდინარე, არ არსებობს სადავო ბრძანების გაუქმების და მომჩივნის მოთხოვნის დაკმაყოფილების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსხვადასხვა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n52\n\nდოკუმენტის დათვალიერება\n\ninfohub@rs.ge",
    "title": "Document 95aa6e76-6078-4036-9017-093e41cb91dd"
  }
}