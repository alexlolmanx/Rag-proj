{
  "id": "3a4d8ae0-7152-4e2b-a4fe-f58c3532026f",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №20962/2/2023\n01 თებერვალი 2024\nდოკუმენტის #:\n20962/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n31 იანვარი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nნაწილობრივ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nშემოსავლები და გამოქვითვები გრძელვადიანი კონტრაქტების მიხედვით\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№ 20962/2/2023\n31 იანვარი 2024\n﻿გ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: „----------“ (ს/ნ ----------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 8.12.2023 წელს განიხილა და მიიღო გადაწყვეტილება ---------- 2.10.2023 წელს რეგისტრირებულ საჩივარზე (რეგისტრაციის №20962/2/2023).\n\n\nდავის საგანი:\nგრძელვადიანი კონტრაქტის მიხედვით ფაქტობრივი შესრულების მოცულობის განსაზღვრა.\n\n\nგასაჩივრებული გადაწყვეტილება:\n1. აუდიტის დეპარტამენტის 5.07.2023 წლის №040-13 საგადასახადო მოთხოვნა;\n2. შემოსავლების სამსახურის 13.09.2023 წლის №22184 ბრძანება.\n\n\nდარიცხული თანხა: 57 564,55 ლარი. \nმათ შორის:\nგადასახადი - 31 193\nდღგ - 2 087\nმიწაზე (არასასოფლო) ქონების გადასახადი - (- 268)\nსაშემოსავლო გადასახადი - 22 770\nქონების გადასახადი - 6 604\nჯარიმა - 15 247\nსაურავი - 11 124,55\n\n\nფაქტების აღწერა/დარიცხვის საფუძვლები\nაუდიტის დეპარტამენტის 28.06.2023 წლის კამერალური საგადასახადო შემოწმების აქტით შემოწმებულია 1.01.2020 წლიდან 1.03.2023 წლამდე პერიოდი. \nგადასახადი გადამხდელის 1.04.2020 წლიდან სარგებლობს მცირე მეწარმის სტატუსით. 2020 წლის დეკემბრის თვეში მომჩივანსა და შპს ---------- (ს/ნ --------) შორის დაიდო ხელშეკრულება, რომლის თანახმად მხარეები შეთანხმდნენ, რომ შემსრულებელი იღებს ვალდებულებას უზრუნველყოს შპს --------- სასტუმრო კომპლექსის კონდიცირების, გაგრილებისა და გათბობის სისტემის სრული ინსტალაცია, გაშვება და ჩაბარება, შემდგომში - მომსახურება.\nაღნიშნული ხელშეკრულება, შემოწმების მიერ განხილულ იქნა გრძელვადიან კონტრაქტად. შემოწმების შედეგად, საგადასახადო კოდექსის მე-8 მუხლის მე-10 ნაწილის, 90-ე და 144-ე მუხლის მუხლების გათვალისწინებით, გადამხდელის დასაბეგრი შემოსავალი 2020 წლის დეკემბრის თვეში გაიზარდა 200 280 ლარის, ხოლო 2021 წლის დეკემბრის თვეში - 305 354 ლარის ოდენობით. აღნიშნულ თვეებში, საშემოსავლო გადასახადის განაკვეთმა შეადგინა 3 პროცენტი. შესაბამისად, გამოვლენილ სხვაობაზე პირს დაერიცხა საშემოსავლო გადასახადი და ჯარიმა საგადასახადო კოდექსის 275-ე მუხლის მიხედვით.\nშემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 5.07.2023 წლის №040-13 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 13.09.2023 წლის №22184 ბრძანებით საჩივარი დაკმაყოფილდა ნაწილობრივ (სადავო საკითხის ნაწილში საჩივარი არ დაკმაყოფილდა), რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-2 და მე-6 ნაწილებზე, 136-ე მუხლის მე-3 ნაწილზე, 73-ე მუხლის მე-9 ნაწილის „ბ“ ქვეპუნქტზე, მე-8 მუხლის მე-10 ნაწილზე, 144-ე მუხლზე, მე-80 მუხლის პირველ ნაწილზე, მე-100 მუხლის მე-3 ნაწილის „ბ“ ქვეპუნქტზე, 102-ე მუხლის პირველი ნაწილის „ა“ ქვეპუნქტზე, 90-ე მუხლის პირველ ნაწილზე, 93-ე მუხლის 11 ნაწილზე, „სპეციალური დაბეგვრის რეჟიმების გამოყენების შესახებ“ საქართველოს ფინანსთა მინისტრის 31.12.2010 წლის №999 ბრძანებით დამტკიცებული ინსტრუქციის მე-13 მუხლზე და საგადასახადო კოდექსის 43-ე მუხლის მე-4 ნაწილზე.\nშემოწმებით დადგენილი გარემოებაა, რომ 2020 წლის დეკემბრის თვეში გადასახადის გადამხდელსა და შპს ----------(ს/ნ -----------) შორის დაიდო ხელშეკრულება, რომლის თანახმად მხარეები შეთანხმდნენ, რომ შემსრულებელი იღებს ვალდებულებას, უზრუნველყოს შპს ----------- სამშენებლო სასტუმრო კომპლექსის კონდიცირების, გაგრილებისა და გათბობის სისტემის სრული ინსტალაცია, გაშვება და ჩაბარება, შემდგომში - მომსახურება. აღნიშნული ხელშეკრულება შემოწმების მიერ განხილულ იქნა გრძელვადიან კონტრაქტად. შედეგად, გადამხდელის დასაბეგრი შემოსავალი 2020 წლის დეკემბრის თვეში გაიზარდა 200 280 ლარის ოდენობით, ხოლო 2021 წლის დეკემბრის თვეში გაიზარდა 305 354 ლარის ოდენობით. აღნიშნულ თვეებში საშემოსავლო გადასახადის განაკვეთმა შეადგინა 3 პროცენტი.\nშემოსავლების სამსახური აღნიშნავს, რომ მომჩივანი საჩივარში ვერ უთითებს ფაქტობრივ და სამართლებრივ გარემოებებზე თუ რა ნაწილში იქნა საგადასახადო ვალდებულებები განსაზღვრული არამართლზომიერად და დავის წარმოების პროცესშიც არ აქვს წარმოდგენილი მისი არგუმენტების შესაბამისი რაიმე მტკიცებულებები, რომლებიც შეცვლიდა საგადასახადო შემოწმების აქტით დადგენილ ფაქტობრივ გარემოებებს.\nზემოხსენებული სამართლებრივი ნორმების, საქმეში არსებული მასალების და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ აუდიტის დეპარტამენტის მიერ საგადასახადო ვალდებულებები განსაზღვრულია საგადასახადო კანონმდებლობის შესაბამისად, საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია\nხელშეკრულება დაიდო 12.12.2020 წელს, სასაქონლო ზედნადებით ჩანს, რომ 15 დეკემბრიდან 28 დეკემბრის ჩათვლით შეძენილი იქნა მასალები, რომელიც დასაწყობდა, ფიზიკურად შეუძლებელი იყო მონტაჟის დაწყება, ახალი წელი ახლოვდებოდა. შემოწმების შედეგად 2020 წლის დეკემბერში შეძენილი 200 280 ლარის საქონელი საგადასახადო კოდექსის 144-ე მუხლის შესაბამისად აღიარებულ იქნა 2020 წლის გაწეულ დანახარჯებად და დაიბეგრა საშემოსავლო გადასახადით, რაც არასწორია.\nმარტო მასალების შესყიდვის მიჩნევა დანახარჯების გაწევად არამართლზომიერია და აღნიშნულ ნაწილში 2020 წლის დეკემბერში შეძენილი 200 280 ლარის საქონელი, რომელიც დასაწყობებული იყო, გადატანილი უნდა იქნას 2021 წლის გაწეულ დანახარჯებად და დაიბეგროს საშემოსავლო გადასახადით.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დაკმაყოფილდეს ნაწილობრივ შემდეგ გარემოებათა გამო: \nსაგადასახადო კოდექსის მე-8 მუხლის მე-10 ნაწილის თანახმად, გრძელვადიანი კონტრაქტი – კონტრაქტი წარმოებაზე, მონტაჟზე, მშენებლობაზე ან ასეთ საქმიანობასთან დაკავშირებული მომსახურების გაწევაზე, რომელიც არ დასრულებულა იმ კალენდარულ წელს, რომელშიც დაიწყო კონტრაქტით გათვალისწინებული მომსახურება, გარდა იმ კონტრაქტისა, რომელიც დასრულდა კონტრაქტით გათვალისწინებული მომსახურების გაწევის დაწყებიდან 6 თვის განმავლობაში.\nსაგადასახადო კოდექსის 144-ე მუხლის თანახმად:\n1. თუ გადასახადის გადამხდელი აღრიცხვისას დარიცხვის მეთოდს იყენებს, გათვალისწინებული უნდა იქნეს შემოსავლები და გამოქვითვები გრძელვადიანი კონტრაქტების მიხედვით, საგადასახადო წლის განმავლობაში პროპორციულად, მათი ფაქტობრივი შესრულების შესაბამისად.\n2. გრძელვადიანი კონტრაქტის მიხედვით ფაქტობრივი შესრულების მოცულობა განისაზღვრება საგადასახადო წლის ბოლომდე კონტრაქტის ფარგლებში გაწეული ხარჯების კონტრაქტით გათვალისწინებულ ერთობლივ ხარჯებთან შეპირისპირებით.\nსაქართველოს მთავრობის 14.12.2011 წლის №473 დადგენილებით დამტკიცებული „დავის განმხილველი ორგანოების რეგლამენტის“ 33-ე მუხლის პირველი პუნქტის „ბ“ ქვეპუნქტის თანახმად, დავების განხილვის საბჭო უფლებამოსილია გააუქმოს შემოსავლების სამსახურის მიერ დავის განხილვისას მიღებული გადაწყვეტილება და საქმე დაუბრუნოს შემოსავლების სამსახურს ხელახლა განსახილველად, თუ შემოსავლების სამსახურს სათანადოდ არ გამოუკვლევია საქმისათვის არსებითად მნიშვნელოვანი სამართლებრივი ან/და ფაქტობრივი გარემოებები. \nშემოწმების შედეგად დადგენილია, რომ 2020 წლის დეკემბრის თვეში მომჩივანსა და შპს -------- (ს/ნ ---------) შორის დაიდო ხელშეკრულება, რომლის თანახმად მხარეები შეთანხმდნენ, რომ შემსრულებელი იღებს ვალდებულებას უზრუნველყოს შპს ----------ს სასტუმრო კომპლექსის კონდიცირების, გაგრილებისა და გათბობის სისტემის სრული ინსტალაცია, გაშვება და ჩაბარება, შემდგომში - მომსახურება.\nსაგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nაღნიშნული ნორმის საფუძველზე მომჩივნის მოწვევის გარეშე საჩივრის განხილვა შესაძლებელია, როდესაც საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები, ამასთანავე, ფაქტობრივი გარემოებები, რომელსაც დარიცხვა (დასკვნა) ეფუძნება არ არის სადავო ან სადავოა თუმცა დადგენილია დავის განმხილველი ორგანოს მიერ საჩივრის განხილვის ეტაპზე.\nგანსახილველ შემთხვევაში, საქმეში არსებული მასალებიდან სადავო საკითხთან დაკავშირებული ფაქტობრივი გარემოებები სრულად ვერ დგინდება, ხოლო მათი ნაწილი სადავოა. შესაბამისად, შემოსავლების სამსახურის მიერ სათანადოდ არ არის გამოკვლეული სადავო საკითხი, რის გამოც საბჭოს მიაჩნია, რომ საჩივარი, მომჩივნის მონაწილეობით, ხელახლა განსახილველად უნდა დაუბრუნდეს შემოსავლების სამსახურს.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „ბ“ ქვეპუნქტით და გადაწყვიტა:\n\n\n1. საჩივარი დაკმაყოფილდეს ნაწილობრივ;\n2. ნაწილობრივ გაუქმდეს შემოსავლების სამსახურის 13.09.2023 წლის №22184 ბრძანება;\n3. საჩივარი, მომჩივნის მონაწილეობით, ხელახლა განსახილველად დაუბრუნდეს შემოსავლების სამსახურს;\n4. დანარჩენ ნაწილში საჩივარი არ დაკმაყოფილდეს;\n5. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nშემოსავლების აღრიცხვის პრინციპები და მეთოდები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n36\n\nდოკუმენტის დათვალიერება\n\ninfohub@rs.ge",
    "title": "Document 3a4d8ae0-7152-4e2b-a4fe-f58c3532026f"
  }
}