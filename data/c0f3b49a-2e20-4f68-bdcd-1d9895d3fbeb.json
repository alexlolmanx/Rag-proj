{
  "id": "c0f3b49a-2e20-4f68-bdcd-1d9895d3fbeb",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19340/2/2023\n07 ივნისი 2023\nდოკუმენტის #:\n19340/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n11 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, შემოსავლებისა და ხარჯების აღრიცხვის პრინციპები, ეკონომიკური საქმიანობით მიღებული შემოსავლები, დღგ-ით დასაბეგრი ოპერაციები, საქონლის მიწოდება, მომსახურების გაწევა\nჩამოტვირთვა\nგაზიარება\n№19340/2/2023 \n4.05.2023 \n\n\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: „----------“ (პ/ნ ----------)\nმოპასუხე: : აუდიტის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 11.05.2023 წელს განიხილა და მიიღო გადაწყვეტილება ----------- 6.04.2023 წელს რეგისტრირებულ საჩივარზე (რეგისტრაციის №19340/2/2023).\n\n\nდავის საგანი:\nშემოსავლების სამსახურის 18.10.2021 წლის №32782 ბრძანების აღსრულების შედეგები.\n\n\nგასაჩივრებული გადაწყვეტილება:\n1. აუდიტის დეპარტამენტის 6.02.2023 წლის №227-2 საგადასახადო მოთხოვნა;\n2. შემოსავლების სამსახურის 22.03.2023 წლის №5602 ბრძანება.\n\n\nდარიცხული თანხა: 61 991,79 ლარი.\nმათ შორის:\nგადასახადი - 34 161\nდღგ - 25 348\nსაშემოსავლო გადასახადი - 8 813\nჯარიმა - 15 260\nსაურავი - 12 570,79\n\n\nფაქტების აღწერა/დარიცხვის საფუძვლები\nაუდიტის დეპარტამენტის 25.06.2021 წლის კამერალური საგადასახადო შემოწმების აქტით შემოწმებულია 1.01.2018 წლიდან 1.06.2021 წლამდე პერიოდი. შემოწმების აქტის საფუძველზე გადასახადის გადამხდელს წარედგინა 14.07.2021 წლის №227-37 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 18.10.2021 წლის №32782 ბრძანებით საჩივარი დაკმაყოფილდა ნაწილობრივ. არაპირდაპირი მეთოდის გამოყენებით განსაზღვრული ფასნამატის დაზუსტების მიზნით, გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები (მათ შორის, ინფორმაცია ცხრილის სახით საქონლის სახეობების/ჯგუფების მიხედვით ფასნამატის შესახებ). აუდიტის დეპარტამენტს დაევალა ამ ბრძანებით განსაზღვრულ ვადაში შესაბამისი მტკიცებულებების წარმოდგენის შემთხვევაში, გადასახადის გადამხდელის მონაწილეობით შეისწავლოს წარდგენილი მასალები და შესწავლის შედეგების გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო შემოწმების აქტით დარიცხული თანხების კორექტირება (შემცირება). დანარჩენ ნაწილში საჩივარი არ დაკმაყოფილდა.\nშემოსავლების სამსახურის 18.10.2021 წლის №32782 ბრძანების აღსრულების შედეგად გამოცემული აუდიტის დეპარტამენტის 23.01.2023 წლის დასკვნის მიხედვით, გადასახადის გადამხდელმა წარმოადგინა საჩივართან დაკავშირებული არგუმენტები, კერძოდ ფასნამატის განსაზღვრის ცხრილი, რომლის ანალიზის მიხედვითაც დგინდება, რომ საშუალო ფასნამატი შეადგენს 6,17%-ს, ხოლო საკონტროლო შესყიდვით დადგენილი საშუალო ფასნამატი (10 კატეგორიის საქონელზე) შეადგენდა 6,82%-ს. ზოგიერთი კატეგორიის საქონელზე გადამხდელის მიერ წარმოდგენილი ცხრილით უფრო მაღალია ფასნამატი, ვიდრე შემოწმებისას მიღებული დოკუმენტური ფასნამატი. იმ კატეგორიის საქონელზე, რომელზეც შემოწმების პროცესში ფიქსირდებოდა საკონტროლო შესყიდვა, შემოწმებით განსაზღვრული საკონტროლო შესყიდვის ფასნამატები შესაბამისი საქონლის ჯგუფის მიხედვით დარჩა უცვლელი (2020-2021 წლების საანგარიშო პერიოდზე). საქონელზე, რომელზეც არ ფიქსირდებოდა საკონტროლო შესყიდვა, გავრცელებული იქნა შესაბამისი საქონლის კატეგორიების მიხედვით გაანგარიშებული დოკუმენტური ფასნამატი, ხოლო იმ კატეგორიის საქონელზე, რომელზეც არ ფიქსირდებოდა არც საკონტროლო შესყიდვა და არც დოკუმენტური რეალიზაცია, გათვალისწინებულ იქნა გადამხდელის მიერ მოწოდებული გაანგარიშების საფუძველზე გამოყვანილი საშუალო დოკუმენტური (საკონტროლო შესყიდვის) ფასნამატი 6,17%. გადამხდელს შეუმცირდა აქტით დარიცხული დღგ და საშემოსავლო გადასახადები.\nაუდიტის დეპარტამენტის 23.01.2023 წლის დასკვნის საფუძველზე გადასახადის გადამხდელს წარედგინა ამავე დეპარტამენტის 6.02.2023 წლის №227-2 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 22.03.2023 წლის №5602 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 304-ე მუხლის 21 ნაწილზე და აღნიშნავს, რომ საჩივარში გამოთქმული პრეტენზიები საფუძველს მოკლებულია, ვინაიდან შემოწმებით გადასახადის გადამხდელის მიერ წარმოდგენილი ცხრილის შესწავლით დადგინდა, რომ საშუალო ფასნამატი შეადგენს 6.17%-ს, ასევე, ზოგიერთი კატეგორიის საქონელზე გადასახადის გადამხდელის მიერ წარმოდგენილი ცხრილით უფრო მაღალია ფასნამატი, ვიდრე შემოწმებით დადგენილი დოკუმენტური ფასნამატი. შედეგად, იმ კატეგორიის საქონელზე რომელზეც შემოწმების პროცესში ფიქსირდებოდა საკონტროლო შესყიდვა, შემოწმებით განსაზღვრული საკონტროლო შესყიდვის ფასნამატები, შესაბამისი საქონლის ჯგუფის მიხედვით, დარჩა უცვლელი. საქონელზე, რომელზეც არ ფიქსირდებოდა საკონტროლო შესყიდვა, გავრცელდა შესაბამისი საქონლის კატეგორიების მიხედვით გაანგარიშებული დოკუმენტური ფასნამატი, ხოლო იმ კატეგორიის საქონელზე, რომელზეც არ ფიქსირდებოდა არც საკონტროლო შესყიდვა და არც დოკუმენტური რეალიზაცია გათვალისწინებულია გადამხდელის მიერ მოწოდებული გაანგარიშების საფუძველზე გამოყვანილი საშუალო დოკუმენტური (საკონტროლო შესყიდვის) ფასნამატი 6.17%\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 304-ე მუხლის 21 ნაწილზე და აღნიშნავს, რომ საჩივარში გამოთქმული პრეტენზიები საფუძველს მოკლებულია, ვინაიდან შემოწმებით გადასახადის გადამხდელის მიერ წარმოდგენილი ცხრილის შესწავლით დადგინდა, რომ საშუალო ფასნამატი შეადგენს 6.17%-ს, ასევე, ზოგიერთი კატეგორიის საქონელზე გადასახადის გადამხდელის მიერ წარმოდგენილი ცხრილით უფრო მაღალია ფასნამატი, ვიდრე შემოწმებით დადგენილი დოკუმენტური ფასნამატი. შედეგად, იმ კატეგორიის საქონელზე რომელზეც შემოწმების პროცესში ფიქსირდებოდა საკონტროლო შესყიდვა, შემოწმებით განსაზღვრული საკონტროლო შესყიდვის ფასნამატები, შესაბამისი საქონლის ჯგუფის მიხედვით, დარჩა უცვლელი.\nსაქონელზე, რომელზეც არ ფიქსირდებოდა საკონტროლო შესყიდვა, გავრცელდა შესაბამისი საქონლის კატეგორიების მიხედვით გაანგარიშებული დოკუმენტური ფასნამატი, ხოლო იმ კატეგორიის საქონელზე, რომელზეც არ ფიქსირდებოდა არც საკონტროლო შესყიდვა და არც დოკუმენტური რეალიზაცია გათვალისწინებულია გადამხდელის მიერ მოწოდებული გაანგარიშების საფუძველზე გამოყვანილი საშუალო დოკუმენტური (საკონტროლო შესყიდვის) ფასნამატი 6.17%\n\n\nმომჩივნის არგუმენტაცია\nმიწოდებული ინფორმაციის მიუხედავად გადაანგარიშება მოხდა არასრულად, დარიცხვა შემცირდა დღგ-ის და საშემოსავლო გადასახადის ნაწილში 1 242 ლარით. \nდამუშავდა შეძენების და რეალიზაციის მონაცემები. დოკუმენტური შეძენები შეპირისპირებული იქნა უახლოეს შეძენებთან, გაკეთებულია ცხრილი, სადაც აქტით დარიცხული თანხები გადასახადის ნაწილში მცირდება 7 721 ლარით. შემოწმების აქტის გადაანგარიშებაში აუდიტორებმა სრულად არ გაითვალისწინეს მოთხოვნა. საკონტროლო შესყიდვით რეალიზებულ საქონელზე ფასნამატი უცვლელად დატოვეს და ნაცვლად 7 721 ლარისა დარიცხვა შემცირდა მხოლოდ 1 242 ლარით. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: საგადასახადო კოდექსის 136-ე მუხლის პირველი და მე-3 ნაწილების თანახმად:\n1. გადასახადის გადამხდელი ვალდებულია სწორად და დროულად აღრიცხოს შემოსავლები და ხარჯები დოკუმენტურად დადასტურებულ მონაცემთა საფუძველზე, ამ თავით გათვალისწინებული მეთოდების გამოყენებით და მიაკუთვნოს იმ საანგარიშო პერიოდს, რომელშიც მოხდა მათი მიღება და გაწევა. 3. გადასახადის გადამხდელი ვალდებულია სრულად აღრიცხოს თავის საქმიანობასთან დაკავშირებული ყველა ოპერაცია, რათა გარანტირებული იყოს კონტროლი მათ დაწყებაზე, მიმდინარეობასა და დასრულებაზე. საგადასახადო კოდექსის 73-ე მუხლის მე-5 ნაწილის „ა“ ქვეპუნქტის თანახმად, საგადასახადო ორგანოს უფლება აქვს, პირის საგადასახადო ვალდებულებები განსაზღვროს არაპირდაპირი მეთოდების გამოყენებით (აქტივების სიდიდის, საოპერაციო შემოსავლებისა და ხარჯების, პირის შესახებ ინფორმაციის მისი საქმიანობის სხვა საგადასახადო პერიოდთან ან სხვა ამგვარი გადასახადის გადამხდელის შესახებ მონაცემების შედარების, აგრეთვე სხვა მსგავსი ინფორმაციის ანალიზის საფუძველზე) თუ პირს არ აქვს სააღრიცხვო დოკუმენტაცია ან სააღრიცხვო დოკუმენტაციით შეუძლებელია დაბეგვრის ობიექტის დადგენა.\nსაგადასახადო კოდექსის 102-ე მუხლის პირველი ნაწილის „ა“ ქვეპუნქტის თანახმად, ეკონომიკური საქმიანობით მიღებულ შემოსავლებს განეკუთვნება საქონლის/მომსახურების მიწოდებით მიღებული შემოსავლები. საგადასახადო კოდექსის 161-ე მუხლის პირველი ნაწილის „ა“ ქვეპუნქტის 1.01.2021 წლამდე მოქმედი რედაქციით, დღგ-ით დასაბეგრი ოპერაციებია საქართველოს ტერიტორიაზე ეკონომიკური საქმიანობის ფარგლებში საქონლის მიწოდება ან/და მომსახურების გაწევა.\nსაგადასახადო კოდექსის 159-ე მუხლის პირველი ნაწილის „ა“ ქვეპუნქტის თანახმად, დღგ-ით დასაბეგრი ოპერაციებია დასაბეგრი პირის მიერ საქართველოს ტერიტორიაზე ეკონომიკური საქმიანობის ფარგლებში ანაზღაურების სანაცვლოდ საქონლის მიწოდება. შემოსავლების სამსახურის 18.10.2021 წლის №32782 ბრძანებით, არაპირდაპირი მეთოდის გამოყენებით განსაზღვრული ფასნამატის დაზუსტების მიზნით, გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები (მათ შორის, ინფორმაცია ცხრილის სახით საქონლის სახეობების/ჯგუფების მიხედვით ფასნამატის შესახებ).\nაუდიტის დეპარტამენტს დაევალა ამ ბრძანებით განსაზღვრულ ვადაში შესაბამისი მტკიცებულებების წარმოდგენის შემთხვევაში, გადასახადის გადამხდელის მონაწილეობით შეისწავლოს წარდგენილი მასალები. აუდიტის დეპარტამენტის 23.01.2023 წლის დასკვნის მიხედვით, გადასახადის გადამხდელმა წარმოადგინა ფასნამატის განსაზღვრის ცხრილი, რომლის ანალიზის მიხედვითაც დგინდება, რომ საშუალო ფასნამატი შეადგენს 6,17%-ს, ხოლო საკონტროლო შესყიდვით დადგენილი საშუალო ფასნამატი (10 კატეგორიის საქონელზე) შეადგენდა 6,82%-ს. ზოგიერთი კატეგორიის საქონელზე გადამხდელის მიერ წარმოდგენილი ცხრილით უფრო მაღალია ფასნამატი, ვიდრე შემოწმებისას მიღებული დოკუმენტური ფასნამატი. იმ კატეგორიის საქონელზე, რომელზეც არ ფიქსირდებოდა არც საკონტროლო შესყიდვა და არც დოკუმენტური რეალიზაცია, გათვალისწინებულ იქნა გადამხდელის მიერ მოწოდებული გაანგარიშების საფუძველზე გამოყვანილი საშუალო დოკუმენტური (საკონტროლო შესყიდვის) ფასნამატი 6,17%.\nსაბჭო ყურადღებას ამახვილებს იმ გარემოებაზე, რომ საგადასახადო შემოწმების შედეგების გადაანგარიშებისას მომჩივნის მიერ წარდგენილი ინფორმაციით განხორციელებულია გადაანგარიშება, ხოლო წარდგენილი ფასნამატის ნაწილი დოკუმენტურად არ დასტურდება.\nაღნიშნულიდან გამომდინარე, საბჭო აღნიშნავს, რომ აუდიტის დეპარტამენტის 23.01.2023 წლის დასკვნით სადავო საკითხები შესწავლილია შემოსავლების სამსახურის 18.10.2021 წლის №32782 ბრძანების შესაბამისად. საბჭო მიიჩნევს, რომ ვინაიდან არ არის წარმოდგენილი მტკიცებულებები, რომლითაც დადგინდება შემოწმების შედეგად დადგენილისგან განსხვავებული გარემოებები, არ არსებობს მომჩივნის საგადასახადო ვალდებულებების კორექტირების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაქონლის მიწოდება/მომსახურების გაწევა\nარაპირდაპირი მეთოდის გამოყენების საფუძვლები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n28\n\nდოკუმენტის დათვალიერება\n\ninfohub@rs.ge",
    "title": "Document c0f3b49a-2e20-4f68-bdcd-1d9895d3fbeb"
  }
}