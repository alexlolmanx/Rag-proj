{
  "id": "58e1e1ac-ed49-46ae-92fb-0c15c2c9f76e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №18236/2/2022\n18 მარტი 2023\nდოკუმენტის #:\n18236/2/2022\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n09 მარტი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nგადასახადის დარიცხვა, მიწაზე ქონების გადასახადის გადამხდელი და დაბეგვრის ობიექტი, ქონების გადასახადის გამოანგარიშება და გადახდა\nჩამოტვირთვა\nგაზიარება\n№18236/2/2022\n9.02.2023\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: ---------------- (პ/ნ -----------------)\nმოპასუხე: მომსახურების დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,  9.02.2023 წელს განიხილა და მიიღო გადაწყვეტილება --------------ის 18.11.2022 წელს რეგისტრირებულ საჩივარზე (რეგისტრაციის №18236/2/2022).\n\n\n\n\nდავის საგანი:\nქონების გადასახადისგან გათავისუფლება.\n\n\nგასაჩივრებული გადაწყვეტილება:\n1. მომსახურების დეპერტამენტის 10.05.2022 წლის №056-924 საგადასახადო მოთხოვნა;\n2. შემოსავლების სამსახურის 6.09.2022 წლის №23060 ბრძანება.\n\n\nფაქტების აღწერა/დარიცხვის საფუძვლები\nშემოსავლების სამსახურის გადასახადების ადმინისტრირების საინფორმაციო სისტემის მონაცემებით, საჯარო რეესტრიდან მიღებული ინფორმაციის საფუძველზე, მომჩივნის პირადი აღრიცხვის ბარათზე დარიცხულია ქონების გადასახადი, 2020-2021 წლების პერიოდზე, თეთრიწყაროს მუნიციპალიტეტში მდებარე 510 კვ. მ არასასოფლო-სამეურნეო დანიშნულების მიწის ფართზე (საკადასტრო კოდი -------------) წლიურად 122 ლარის ოდენობით 10.05.2022 წლის სავადო თარიღით. \nსაჯარო რეესტრის ვებ გვერდზე განთავსებული ინფორმაციის მიხედვით: ზემოთ აღნიშნულ უძრავ ქონებაზე 3.07.2018 წელს განხორციელდა მომჩივნის საკუთრების უფლების რეგისტრაცია და დღემდე მის საკუთრებაში ირიცხება.\n2020 წელზე დარიცხულ ქონების გადასახადზე 10.05.2022 წელს გამოიცა №056-924 საგადასახადო მოთხოვნა, რაც გასაჩივრდა შემოსავლების სამსახურში, რომლის 6.09.2022 წლის №23060 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახურის მიუთითებს საგადასახადო კოდექსის 302-ე მუხლის მე-6, 203-ე მუხლზე, 205-ე მუხლის პირველი და 131 ნაწილებზე, 61-ე მუხლის მე-2 ნაწილის ,,ე“ ქვეპუნქტზე, ზემოაღნიშნული სამართლებრივი ნორმებიდან და ფაქტობრივი გარემოებებიდან გამომდინარე შემოსავლების სამსახურმა მიიჩნია, რომ შემოსავლების სამსახურის 10.05.2022 წლის №056-924 საგადასახადო მოთხოვნა (საანგარიშო პერიოდი 2020 წელი) გამოცემულია კანონმდებლობის შესაბამისად და არ არსებობს საჩივრის დაკმაყოფილების სამართლებრივი საფუძველი.\n\n\nმომჩივნის არგუმენტაცია \nარის პენსიონერი, სოციალურად დაუცველი რომლის სარეგისტრაციო ქულა 42 100, ამასთან არის ონკოლოგიურად დაავადებული. არ ეთანხმება შემოსავლების სამსახურის №23060 ბრძანებას, ითხოვს გათავისუფლდეს ქონების გადასახადისგან დაბა ---------ში არსებულ 510 კვ.მ მიწის ფართზე და გაუქმდეს დარიცხული თანხა.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 203-ე მუხლის „ა“ ქვეპუნქტის თანახმად, მიწაზე ქონების გადასახადის გადამხდელია პირი საგადასახადო წლის 1 აპრილის მდგომარეობით მის საკუთრებაში არსებულ მიწაზე.\nსაგადასახადო კოდექსის 61-ე მუხლის მე-2 ნაწილის „ე“ ქვეპუნქტის თანახმად, გადასახადის დარიცხვის საფუძველია საგადასახადო ორგანოსთვის საჯარო რეესტრის ეროვნული სააგენტოს მიერ მოწოდებული ინფორმაცია, მიწაზე ქონების გადასახადის დარიცხვის მიზნებისათვის. ამავე კოდექსის 205-ე მუხლის 131 ნაწილის თანახმად, საჯარო რეესტრის ეროვნული სააგენტოს მონაცემების საფუძველზე საგადასახადო ორგანოს მიერ მიწაზე ქონების გადასახადის დარიცხვისას პირი თავისუფლდება მიწაზე ქონების გადასახადის დეკლარაციის წარდგენის ვალდებულებისაგან. ამ შემთხვევაში საჯარო რეესტრის ეროვნული სააგენტოს მონაცემების საფუძველზე პირს წარედგინება საგადასახადო მოთხოვნა საქართველოს ფინანსთა მინისტრის მიერ დადგენილი წესით.\nსაგადასახადო კოდექსის მე-60 მუხლის მე-4 ნაწილის თანახმად აკრძალულია ინდივიდუალური ხასიათის საგადასახადო შეღავათის დაწესება და ცალკეული პირის გათავისუფლება გადასახადისაგან.\nმომჩივანს მიწაზე ქონების გადასახადი დაერიცხა მის საკუთრებაში არსებულ მიწაზე, ამასთან იმ გარემოების გათვალისწინებით, რომ აკრძალულია ინდივიდუალური ხასიათის საგადასახადო შეღავათის დაწესება და ცალკეული პირის გათავისუფლება გადასახადისაგან, საბჭოს მიაჩნია, რომ არ არსებობს მომჩივანის არგუმენტის გათვალიწინების და საჩივრის დაკმაყოფილების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nმიწაზე ფიზიკური პირის ქონების გადასახადი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n25\n\nდოკუმენტის დათვალიერება\n\ninfohub@rs.ge",
    "title": "Document 58e1e1ac-ed49-46ae-92fb-0c15c2c9f76e"
  }
}