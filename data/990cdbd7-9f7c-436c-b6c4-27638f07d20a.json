{
  "id": "990cdbd7-9f7c-436c-b6c4-27638f07d20a",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწვეტილება №20886/2/2023\n07 დეკემბერი 2023\nდოკუმენტის #:\n20886/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n06 დეკემბერი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nსაგადასახადო დავალიანების გადახდევინების უზრუნველყოფა საგადასახადო ორგანოს მიერ, ქონებაზე ყადაღის დადება, საგადასახადო დავალიანების გადახდევინების უზრუნველყოფა საგადასახადო ორგანოს მიერ, ქონებაზე ყადაღის დადება\nჩამოტვირთვა\nგაზიარება\n№20886/2/2023\n06 დეკემბერი 2023\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „-------“ (ს/ნ „-------“ )\nმოპასუხე: ვალის მართვის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,1.12.2023 წელს განიხილა და მიიღო გადაწყვეტილება შპს „------ -ის “ 22.09.2023 წელს რეგისტრირებულ საჩივარზე (რეგისტრაციის №20886/2/2023).\n\n\nდავის საგანი: \nქონებაზე ყადაღის დადების მართლზომიერება.\n\n\nგასაჩივრებული გადაწყვეტილება: \n1. ვალის მართვის დეპარტამენტის 2023 წლის 3 აგვისტოს №011-3806 ბრძანება ქონებაზე ყადაღის დადების შესახებ;\n2. შემოსავლების სამსახურის 2023 წლის 31 აგვისტოს №21456 ბრძანება. \n\n\nფაქტების აღწერა \n2023 წლის 3 აგვისტოს მდგომარეობით რიცხული აღიარებული საგადასახადო დავალიანების (გადასახადი - 343 168 ლარი, ჯარიმა - 104 173 ლარი და საურავი - 44 744 ლარი) გადახდევინების უზრუნველყოფის მიზნით, ვალის მართვის დეპარტამენტის 2023 წლის 3 აგვისტოს №011-3806 ბრძანების შესაბამისად, საგადასახადო კოდექსის 241-ე მუხლის საფუძველზე, ყადაღა დაედო მომჩივნის საკუთრებაში არსებულ ან/და ბალანსზე რიცხულ ნებისმიერ ქონებას.\nაღნიშნული ბრძანება 2023 წლის 22 აგვისტოს გასაჩივრდა შემოსავლების სამსახურში, რომელმაც 2023 წლის 31 აგვისტოს №21456 ბრძანებით არ დააკმაყოფილა საჩივარი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 302-ე, 238-ე, 241-ე მუხლებზე და იმ ფაქტობრივი გარემოების გათვალისწინებით, რომ შპს „------ -ს “ შემოსავლების სამსახურის გადასახადების ადმინისტრირების საინფორმაციო სისტემის მონაცემებით, 2023 წლის 3 აგვისტოს მდგომარეობით, ერიცხებოდა და ერიცხება აღიარებული საგადასახადო დავალიანება, მიიჩნევს, რომ ვალის მართვის დეპარტამენტის მიერ სადავო ადმინისტრაციული აქტი გამოცემულია საგადასახადო კანონმდებლობის შესაბამისად და გადასახადის გადამხდელს უარი უნდა ეთქვას მოთხოვნის დაკმაყოფილებაზე.\n\n\nმომჩივნის არგუმენტაცია\nვალის მართვის დეპარტამენტის 3.08.2023 წლის №011-3806 ბრძანება უკანონოა და უნდა გაუქმდეს, ვინაიდან კომპანიის აღიარებული დავალიანება წარმოშობილია საგადასახადო მონიტორინგის დეპარტამენტის 2023 წლის 1 მაისის №006-57 საგადასახადო მოთხოვნის საფუძველზე, ინვენტარიზაციის შედეგად დადგენილი დანაკლისით. შესაბამისად, საწარმოს ამ ეტაპზე არსებული აღიარებული საგადასახადო დავალიანება ფაქტობრივად სასამართლოში არის გასაჩივრებული და სასამართლო პროცესის წარმატებით დასრულების შემთხვევაში, ბუნებრივია, კომპანიას არ ექნება არანაირი დავალიანება.\nმომჩივანი ითხოვს გაუქმდეს შემოსავლების სამსახურის 2023 წლის 31 აგვისტოს №21456 ბრძანება.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 238-ე მუხლის პირველი ნაწილის „გ“ ქვეპუნქტის თანახმად, საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად განახორციელოს ქონებაზე ყადაღის დადება.\nსაგადასახადო კოდექსის 241-ე მუხლის პირველი ნაწილის შესაბამისად, საგადასახადო ორგანოს უფლება აქვს, სასამართლოს გადაწყვეტილების გარეშე დაადოს ყადაღა პირის საკუთრებაში არსებულ ან/და მის ბალანსზე რიცხულ (გარდა ლიზინგით მიღებული ქონებისა) ნებისმიერ ქონებას, აღიარებული საგადასახადო დავალიანების გადახდევინების უზრუნველყოფის მოცულობის ფარგლებში. ქონებაზე ყადაღის დადების შესახებ საგადასახადო ორგანოს უფლებამოსილი პირი გამოსცემს ინდივიდუალურ ადმინისტრაციულ-სამართლებრივ აქტს.\nსაქმეში არსებული მასალებით დგინდება, რომ გადასახადის გადამხდელს, 2023 წლის 3 აგვისტოს მდგომარეობით, ერიცხებოდა და დღესაც ერიცხება აღიარებული საგადასახადო დავალიანება. შესაბამისად, საგადასახადო კოდექსის 241-ე მუხლის გათვალისწინებით, მომჩივნის ქონებას მართლზომიერად დაედო ყადაღა.\nგადასახადის გადამხდელი აღნიშნავს, რომ კომპანიის აღიარებული დავალიანება წარმოშობილია საგადასახადო მონიტორინგის დეპარტამენტის 2023 წლის 1 მაისის №006-57 საგადასახადო მოთხოვნის საფუძველზე, ინვენტარიზაციის შედეგად დადგენილი დანაკლისით. აღნიშნული საგადასახადო დავალიანება ამ ეტაპზე გასაჩივრებულია სასამართლოში და სასამართლო პროცესის წარმატებით დასრულების შემთხვევაში, კომპანიას არ ექნება არანაირი დავალიანება.\nაღსანიშნავია, რომ საგადასახადო მონიტორინგის დეპარტამენტის 2023 წლის 1 მაისის №006-57 საგადასახადო მოთხოვნის საფუძველზე საწარმოს დაკისრებული აქვს მხოლოდ ჯარიმა, რომელიც ამ ეტაპზე ბარათზე ირიცხება როგორც არაღიარებული საგადასახადო დავალიანება. ამასთან, მომჩივანს ერიცხება აღიარებული საგადასახადო დავალიანება გადასახადის და საურავის სახით.\nზემოაღნიშნული სამართლებრივი ნორმებისა და ფაქტობრივი გარემოებების საფუძველზე, მხარეთა არგუმენტაციის გათვალისწინებით, საბჭომ მიიჩნია, რომ შემოსავლების სამსახურის სადავო ბრძანება მართლზომიერია და არ არსებობს მისი გაუქმების და მომჩივნის მოთხოვნის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nქონებაზე ყადაღის დადება\nქონებაზე ყადაღის დადება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n32\n\nდოკუმენტის დათვალიერება\n\ninfohub@rs.ge",
    "title": "Document 990cdbd7-9f7c-436c-b6c4-27638f07d20a"
  }
}