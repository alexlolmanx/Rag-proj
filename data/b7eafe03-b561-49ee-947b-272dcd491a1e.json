{
  "id": "b7eafe03-b561-49ee-947b-272dcd491a1e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №23053/2/2024\n01 აგვისტო 2024\nდოკუმენტის #:\n23053/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n30 ივლისი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nიმპორტის გადასახდელის ოდენობის შემცირება\nჩამოტვირთვა\nგაზიარება\n1\nI ეტაპი - შემოსავლების სამსახური\n2 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\n№23053/2/2024\n30 ივლისი 2024\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „----------“ (ს/ნ ----------)\nმოპასუხე: საბაჟო დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 19.07.2024 წელს განიხილა და მიიღო გადაწყვეტილება შპს „----------“-ის 13.05.2024 წელს რეგისტრირებულ საჩივარზე (რეგისტრაციის №23053/2/2024). \n\n\nდავის საგანი:\nსეს ესნ კოდის განსაზღვრის სისწორე;\n\n\nგასაჩივრებული გადაწყვეტილება:\n1. საბაჟო დეპარტამენტის 2023 წლის 20 თებერვლის №EL200758 საბაჟო სამართალდარღვევის ოქმი;\n2. საბაჟო დეპარტამენტის 2023 წლის 16 მაისის №21-10/39810 გადაწყვეტილება;\n3. შემოსავლების სამსახურის 2023 წლის 2 აგვისტოს №18913 ბრძანება;\n4. შემოსავლების სამსახურის 2023 წლის 27 ნოემბრის №28976 ბრძანება;\n5. საბაჟო დეპარტამენტის 2023 წლის 25 ოქტომბრის №EL228616 საბაჟო სამართალდარღვევის ოქმი;\n6. შემოსავლების სამსახურის 2023 წლის 13 დეკემბრის №31309 ბრძანება;\n7. შემოსავლების სამსახურის 2024 წლის 11 აპრილის №8193 ბრძანება;\n8. შემოსავლების სამსახურის 2024 წლის 15 აპრილის №8474 ბრძანება.\n\n\nდარიცხული თანხა:\nჯარიმა - 2 884 ლარი.\n\n\nფაქტების აღწერა\nსაბაჟო დეპარტამენტის 2023 წლის 20 თებერვლის №EL200758 საბაჟო სამართალდარღვევის ოქმის მიხედვით, გადასახადის გადამხდელმა დეკლარაციაში მიუთითა არასწორი სეს ესნ კოდი, რამაც გამოიწვია იმპორტის გადასახდელის ოდენობის შემცირება. შესაბამისად, საგადასახადო კოდექსის 167-ე მუხლის პირველი ნაწილის საფუძველზე, მომჩივანი დაჯარიმდა 393 ლარით.\nაღნიშნული ოქმი 2023 წლის 20 თებერვალს გასაჩივრდა შემოსავლების სამსახურში, რომელმაც 20.03.2023 წლის №5373 ბრძანებით ნაწილობრივ დააკმაყოფილა საჩივარი: \n- საქონლის საგარეო-ეკონომიკური საქმიანობის ეროვნული სასაქონლო ნომენკლატურის (სეს ესნ) კოდის განსაზღვრის მიზნით, მომჩივანს მიეცა წინადადება, საბაჟო დეპარტამენტს წარუდგინოს კომპეტენტურ პირთან გაფორმებული ხელშეკრულება ექსპერტიზის დანიშვნის შესახებ;\n- დაევალა საბაჟო დეპარტამენტს, შეისწავლოს გადასახადის გადამხდელის მიერ წარდგენილი ხელშეკრულების საფუძველზე მომზადებული ექსპერტიზის დასკვნა და სათანადო საფუძვლის არსებობის შემთხვევაში, საქონლის კლასიფიცირება მოახდინოს შესაბამის სასაქონლო პოზიციაში;\n- საჩივარი დანარჩენ ნაწილში არ დაკმაყოფილდა.\nშემოსავლების სამსახურის 20.03.2023 წლის №5373 ბრძანების აღსრულების შედეგად, გამოიცა საბაჟო დეპარტამენტის 2023 წლის 16 მაისის №21-10/39810 გადაწყვეტილება, რომლის მიხედვით საბაჟო დეპარტამენტმა არ გაიზიარა მომჩივნის მიერ წარდგენილი ექსპერტიზის დასკვნა.\nსაბაჟო დეპარტამენტის 2023 წლის 20 თებერვლის №EL200758 საბაჟო სამართალდარღვევის ოქმი და 2023 წლის 16 მაისის №21-10/39810 გადაწყვეტილება 2023 წლის 14 ივლისს გასაჩივრდა შემოსავლების სამსახურში, რომელმაც 2023 წლის 2 აგვისტოს №18913 ბრძანებით, ოქმის ნაწილში განუხილველი დატოვა საჩივარი საგადასახადო კოდექსის 301-ე მუხლის „ზ“ ქვეპუნქტის საფუძველზე, ხოლო დანარჩენ ნაწილში არ დააკმაყოფილა საჩივარი.\nგადასახადის გადამხდელმა 2023 წლის 13 ოქტომბერს კვლავ მიმართა შემოსავლების სამსახურს და ითხოვა დავის განახლება ახლად გამოვლენილი გარემოების გათვალისწინებით. შემოსავლების სამსახურის 2023 წლის 27 ნოემბრის №28976 ბრძანებით საჩივარი არ დაკმაყოფილდა.\nშემოსავლების სამსახურის 2023 წლის 2 აგვისტოს №18913 ბრძანება და 2023 წლის 27 ნოემბრის №28976 ბრძანება 27.11.2023 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომელმაც 16.02.2024 წლის №21430/2/2023 გადაწყვეტილებით ნაწილობრივ დააკმაყოფილა საჩივარი, გააუქმა შემოსავლების სამსახურის 2023 წლის 27 ნოემბრის №28976 ბრძანება და საჩივარი დაუბრუნა ამავე სამსახურს ხელახლა განსახილველად (გადასახადის გადამხდელის მონაწილეობით). დანარჩენ ნაწილში საჩივარი არ დაკმაყოფილდა.\nშემოსავლების სამსახურმა განიხილა დაბრუნებული საჩივარი და 2024 წლის 11 აპრილის №8193 ბრძანებით ნაწილობრივ დააკმაყოფილა იგი: \n- მომჩივანს მიეცა წინადადება, საბაჟო დეპარტამენტს წარუდგინოს ექსპორტიორი ქვეყნის საბაჟო ორგანოს მიერ მიღებული გადაწყვეტილება №---------- საბაჟო დეკლარაციით დეკლარირებული საქონლის (UV ჰაერის გამწმენდი-რეცირკულატორი (UVR-MI, UV-air flow Cleaner-recirculator Biosan white, 230vac 50Hz Euro plug. კატალოგის ნომერი BS040110-AAA)) სეს ესნ კოდის მინიჭების შესახებ;\n- წინა პუნქტის შესრულების შემთხვევაში, დაევალა საბაჟო დეპარტამენტს, დამატებით შეისწავლოს სადავო საკითხი და სათანადო საფუძვლის არსებობის შემთხვევაში, საქონლის კლასიფიცირება მოახდინოს შესაბამის სასაქონლო პოზიციაში;\n- დაევალა საბაჟო დეპარტამენტს, წინა პუნქტების შესრულების შედეგების გათვალისწინებით, განახორციელოს შესაბამისი კორექტირება მომჩივნის პირადი აღრიცხვის ბარათზე;\n- დანარჩენ ნაწილში საჩივრები არ დაკმაყოფილდა.\nამასთან, საბაჟო დეპარტამენტის 2023 წლის 25 ოქტომბრის №EL228616 საბაჟო სამართალდარღვევის ოქმის შესაბამისად, 2023 წლის 3 აგვისტოს ---------- საბაჟო დეკლარაცია ფორმა-4-ში არასწორი სასაქონლო კოდის შეტანის გამო, რამაც გამოიწვია გადასახდელების შემცირება, საბაჟო კოდექსის 167-ე მუხლის მე-2 ნაწილის საფუძველზე, გადასახადის გადამხდელი დაჯარიმდა 2 491 ლარით.\nსაბაჟო დეპარტამენტის 2023 წლის 25 ოქტომბრის №EL228616 საბაჟო სამართალდარღვევის ოქმი და 2023 წლის 3 აგვისტოს ---------- საბაჟო დეკლარაციაში (ფორმა-4) მითითებული მონაცემის (სეს ესნ) მართლზომიერების საკითხი 2023 წლის 24 ნოემბერს გასაჩივრდა შემოსავლების სამსახურში, რომელმაც 2023 წლის 13 დეკემბრის №31309 ბრძანებით არ დააკმაყოფილა საჩივარი, რაც 14.12.2023 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. საბჭოს 16.02.2024 წლის №21589/2/2023 გადაწყვეტილებით საჩივარი დაკმაყოფილდა ნაწილობრივ, გაუქმდა შემოსავლების სამსახურის 2023 წლის 13 დეკემბრის №31309 ბრძანება და საჩივარი დაუბრუნა ამავე სამსახურს ხელახლა განსახილველად (გადასახადის გადამხდელის მონაწილეობით). დანარჩენ ნაწილში საჩივარი არ დაკმაყოფილდა.\nშემოსავლების სამსახურმა განიხილა დაბრუნებული საჩივარი და 2024 წლის 15 აპრილის №8474 ბრძანებით ნაწილობრივ დააკმაყოფილა იგი:\n- მომჩივანს მიეცა წინადადება, საბაჟო დეპარტამენტს წარუდგინოს ექსპორტიორი ქვეყნის საბაჟო ორგანოს მიერ მიღებული გადაწყვეტილება №---------- საბაჟო დეკლარაცია ფორმა\n- 4-ით დეკლარირებული საქონლის (ერითროციტების დალექვის სიჩქარის მზომის და პრინტერის) სეს ესნ კოდის მინიჭების შესახებ;\n- წინა პუნქტის შესრულების შემთხვევაში, დაევალა საბაჟო დეპარტამენტს, დამატებით შეისწავლოს სადავო საკითხი და სათანადო საფუძვლის არსებობის შემთხვევაში, საქონლის კლასიფიცირება მოახდინოს შესაბამის სასაქონლო პოზიციაში;\n- დაევალა საბაჟო დეპარტამენტს, წინა პუნქტების შესრულების შედეგების გათვალისწინებით, განახორციელოს შესაბამისი კორექტირება მომჩივნის პირადი აღრიცხვის ბარათზე; - დანარჩენ ნაწილში საჩივარი არ დაკმაყოფილდა.\nშემოსავლების სამსახურის 2023 წლის 2 აგვისტოს №18913 ბრძანება, 2023 წლის 27 ნოემბრის №28976 ბრძანება, 2023 წლის 13 დეკემბრის №31309 ბრძანება, 2024 წლის 11 აპრილის №8193 ბრძანება და 2024 წლის 15 აპრილის №8474 ბრძანება 13.05.2024 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 306-ე მუხლზე, საბაჟო კოდექსის 35- ე მუხლზე და შესაბამის პერიოდში მოქმედი „საგარეო-ეკონომიკური საქმიანობის ეროვნული სასაქონლო ნომენკლატურის (სეს ესნ) დამტკიცების თაობაზე“ საქართველოს ფინანსთა მინისტრის 2020 წლის 18 ნოემბრის №275 ბრძანებით დამტკიცებული „საგარეო-ეკონომიკური საქმიანობის ეროვნული სასაქონლო ნომენკლატურის (სეს ესნ)“ (დანართი №1) მე-3 მუხლზე.\nდადგენილია, რომ გაფორმების ეკონომიკური ზონა „აეროპორტის“ უფლებამოსილი პირის მიერ განხორციელდა №---------- საბაჟო დეკლარაციისა და თანმხლები დოკუმენტების კამერალური შემოწმება, რის შემდეგაც გაჩნდა საფუძვლიანი ეჭვი, რომ დეკლარირებულ საქონელს (ერითროციტების დალექვის სიჩქარის მზომი პრინტერთან ერთად) არასწორად ჰქონდა განსაზღვრული სეს ესნ კოდი – 9018 90 840 00, რის გამოც დეკლარაცია გადაყვანილ იქნა „წითელ დერეფანში“ და სასაქონლო კოდის სისწორის შემოწმების მიზნით დაინიშნა ექსპერტიზა. საბაჟო დეპარტამენტის საბაჟო ღირებულების და საქონლის კლასიფიკაციის სამმართველოს ექსპერტიზის 2023 წლის 4 აგვისტოს №---------- დასკვნის მიხედვით, საქონლის კლასიფიკაცია განხორციელდა დეკლარაციაში მითითებული სასაქონლო კოდისგან განსხვავებულ სასაქონლო კოდში, კერძოდ: ერითროციტების დალექვის სიჩქარის მზომს განესაზღვრა სეს ესნ კოდი 9027 50 000 00, ხოლო პრინტერს – სეს ესნ კოდი 8443 32 100 00.\nშემოსავლების სამსახური მიუთითებს საქართველოს ზოგადი ადმინისტრაციული კოდექსის 96-ე, 97-ე მუხლებზე და დადგენილი ფაქტობრივი გარემოებების გათვალისწინებით მიიჩნევს, რომ მომჩივანს უნდა მიეცეს წინადადება, ამ ბრძანების ჩაბარებიდან 30 კალენდარული დღის ვადაში, საბაჟო დეპარტამენტს წარუდგინოს ექსპორტიორი ქვეყნის საბაჟო ორგანოს მიერ მიღებული გადაწყვეტილება №---------- საბაჟო დეკლარაცია ფორმა - 4-ით დეკლარირებული საქონლის (ერითროციტების დალექვის სიჩქარის მზომის და პრინტერის) სეს ესნ კოდის მინიჭების შესახებ. საბაჟო დეპარტამენტს კი თავის მხრივ დაევალოს, მომჩივნის მიერ ექსპორტიორი ქვეყნის საბაჟო ორგანოს მიერ მიღებული გადაწყვეტილების წარდგენის შემთხვევაში, დამატებით შეისწავლოს სადავო საკითხი და სათანადო საფუძვლის არსებობის შემთხვევაში, საქონლის კლასიფიცირება მოახდინოს შესაბამის სასაქონლო პოზიციაში. დანარჩენ ნაწილში საჩივარი უსაფუძვლოა და არ უნდა დაკმაყოფილდეს.\n\n\nმომჩივნის არგუმენტაცია\nდავების განხილვის საბჭოს გადაწყვეტილებაში ცალსახად აღინიშნა, რომ „მხარეთა არგუმენტაციის გათვალისწინებით, საბჭო მიიჩნევს, რომ მომჩივანს უნდა მიეცეს შესაძლებლობა წარადგინოს კომპეტენტური (აკრედიტირებული) პირის დასკვნა ან სხვა შესაბამისი მტკიცებულება“.\nთუმცა, შემოსავლების სამსახურმა დაავალა, რომ ბრძანების ჩაბარებიდან 30 კალენდარული დღის ვადაში, საბაჟო დეპარტამენტს წარუდგინოს ექსპორტიორი ქვეყნის საბაჟო ორგანოს მიერ მიღებული გადაწყვეტილება სადავო საქონელზე სასაქონლო კოდის მინიჭების შესახებ. \nაღნიშნული დოკუმენტაციის წარდგენა აღემატება მომჩივნის შესაძლებლობას, რადგან:\n1. არ იცის როგორ დაუკავშირდეს ლატვიისა და ავსტრიის საბაჟო დეპარტამენტებს;\n2. არ იცის რას გულისხმობს მოცემული დოკუმენტი;\n3. მომჩივანს ჰქონდა მოლოდინი, რომ შემოსავლების სამსახური მიუთითებდა აკრედიტებულ საექსპორტო დაწესებულებას, რომელსაც შეუძლია განსაზღვროს სასაქონლო კოდი. \nფაქტია, რომ გადასახადის გადამხდელს წარდგენილი აქვს დავის განხილვის ფარგლებში იქაური საბაჟო დეპარტამენტის მიერ გაცემული ექსპორტის დეკლარაციები, რაც შემოსავლების სამსახურმა არ გაითვალისწინა.\nასევე, ადგილი აქვს საგადასახადო კოდექსის 306-ე მუხლის მე-3 ნაწილით გათვალისწინებულ დარღვევას (გადაწყვეტილების აღსრულების შეფერხებას), რადგან საგადასახადო ორგანო აკისრებს იმგვარი დოკუმენტის წარდგენას, რაც მომჩივნის ძალებს აღემატება.\nგადასახადის გადამხდელი ითხოვს სრულად გაუქმდეს გასაჩივრებული აქტები.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი შემოსავლების სამსახურის 2024 წლის 15 აპრილის №8474 ბრძანების ნაწილში არ უნდა დაკმაყოფილდეს და შემოსავლების სამსახურის 2023 წლის 2 აგვისტოს №18913 ბრძანების, 2023 წლის 27 ნოემბრის №28976 ბრძანების, 2023 წლის 13 დეკემბრის №31309 ბრძანების და 2024 წლის 11 აპრილის №8193 ბრძანების ნაწილში უნდა დარჩეს განუხილველი შემდეგ გარემოებათა გამო:\nსაბაჟო კოდექსის 35-ე მუხლის თანახმად:\n1. საქონლის იდენტიფიკაცია და კლასიფიკაცია ხორციელდება სეს ესნ-ის საფუძველზე, რომელიც დგინდება საქართველოს ფინანსთა მინისტრის ბრძანებით.\n2. სეს ესნ არის სასაქონლო კლასიფიკაციის კოდების სისტემა, რომელიც შეესაბამება „საქონლის აღწერისა და კოდირების ჰარმონიზებული სისტემის შესახებ“ საერთაშორისო კონვენციის ნომენკლატურას და დეტალიზებულია თერთმეტი ნიშნით, ეროვნული ეკონომიკის სპეციფიკის გათვალისწინებით.\n3. საქონლის დეკლარირებისას სასაქონლო კოდს სეს ესნ-ის შესაბამისად განსაზღვრავს დეკლარანტი.\n4. საბაჟო ორგანო აკონტროლებს დეკლარანტის მიერ განსაზღვრული სასაქონლო კოდის სისწორეს.\nშესაბამის პერიოდში მოქმედი „საგარეო-ეკონომიკური საქმიანობის ეროვნული სასაქონლო ნომენკლატურის (სეს ესნ) დამტკიცების თაობაზე“ საქართველოს ფინანსთა მინისტრის 2020 წლის 18 ნოემბრის №275 ბრძანებით დამტკიცებული „საგარეო-ეკონომიკური საქმიანობის ეროვნული სასაქონლო ნომენკლატურის (სეს ესნ)“ (დანართი №1) მე-3 მუხლის პირველი პუნქტით დადგენილია, რომ საგარეოეკონომიკური საქმიანობის ეროვნულ სასაქონლო ნომენკლატურაში (სეს ესნ) საქონლის კლასიფიკაცია უნდა ხორციელდებოდეს ამ მუხლით გათვალისწინებული წესების შესაბამისად.\nამავე მუხლის მე-2 პუნქტის მიხედვით, კარების, ჯგუფებისა და ქვეჯგუფების სახელწოდებები მოცემულია მხოლოდ ინფორმაციის ძიების გასაადვილებლად. იურიდიული მიზნებისთვის, საქონლის კლასიფიკაცია განისაზღვრება სასაქონლო პოზიციების ტექსტების მიხედვით და შესაბამისი კარისა და ჯგუფის შენიშვნებით და, თუ ამ ტექსტებიდან სხვა რამ არ გამომდინარეობს, ამავე პუნქტის ქვეპუნქტებით დადგენილი დებულებების შესაბამისად.\nსაქმეში არსებული მასალებით დგინდება, რომ 2023 წლის 3 აგვისტოს საფოსტო გადამზიდავის – შპს „----------“ მიერ გადასახადის გადამხდელის კუთვნილი, №---------- საფოსტო გზავნილით შემოტანილი საქონელი (ლაბორატორიული რეაგენტი – 2 ერთეული; ერითროციტების დალექვის სიჩქარის მზომი პრინტერთან ერთად – 2 ერთეული) №---------- საბაჟო დეკლარაცია - ფორმა 4-ით დადეკლარირდა თავისუფალ მიმოქცევაში გაშვების პროცედურაში. აღნიშნულ დეკლარაციას გადასახადების ადმინისტრირების სისტემა „Oracle“-ის მიერ განესაზღვრა „ყვითელი დერეფანი“. გაფორმების ეკონომიკური ზონა „----------“ უფლებამოსილი პირის მიერ განხორციელდა №---------- საბაჟო დეკლარაციისა და თანმხლები დოკუმენტების კამერალური შემოწმება, რის შემდეგაც გაჩნდა საფუძვლიანი ეჭვი, რომ დეკლარირებულ საქონელს (ერითროციტების დალექვის სიჩქარის მზომი პრინტერთან ერთად) არასწორად ჰქონდა განსაზღვრული სეს ესნ კოდი – 9018 90 840 00, რის გამოც დეკლარაცია გადაყვანილ იქნა „წითელ დერეფანში“ და სასაქონლო კოდის სისწორის შემოწმების მიზნით დაინიშნა ექსპერტიზა. საბაჟო დეპარტამენტის საბაჟო ღირებულების და საქონლის კლასიფიკაციის სამმართველოს ექსპერტიზის 2023 წლის 4 აგვისტოს №---------- დასკვნის მიხედვით, საქონლის კლასიფიკაცია განხორციელდა დეკლარაციაში მითითებული სასაქონლო კოდისგან განსხვავებულ სასაქონლო კოდში, კერძოდ: ერითროციტების დალექვის სიჩქარის მზომს განესაზღვრა სეს ესნ კოდი 9027 50 000 00, ხოლო პრინტერს – სეს ესნ კოდი 8443 32 100 00. საგადასახადო კოდექსის 173-ე მუხლის „გ“ ქვეპუნქტის თანახმად, „9018“ სასაქონლო პოზიციაში შემავალი საქონელი გათავისუფლებულია დღგ-ისგან, ხოლო „8443“ და „9027“ სასაქონლო პოზიციებში შემავალი საქონლის იმპორტი იბეგრება დამატებული ღირებულების გადასახადით. აღნიშნულმა კი გამოიწვია №---------- საბაჟო დეკლარაცია - ფორმა 4-ით დარიცხული იმპორტის გადასახდელის გაზრდა 1245.88 ლარით (დღგ). ვინაიდან კომპანიის მხრიდან ადგილი ჰქონდა საბაჟო დეკლარაციასა და მის თანმხლებ დოკუმენტში არასწორი მონაცემის (სეს ესნ კოდი) არსებობისას იმპორტის გადასახდელის ოდენობის 1245.88 ლარით შემცირებას, ამასთან ერთად, საწარმოს საბაჟო დეკლარაციაში და მის თანმხლებ დოკუმენტში არასწორი მონაცემის არსებობისას იმპორტის გადასახდელის შემცირებისთვის დაჯარიმებულია 2023 წლის 20 თებერვალს (საბაჟო სამართალდარღვევის ოქმი №EL200758), საბაჟო კოდექსის 167-ე მუხლის პირველი ნაწილით გათვალისწინებული ქმედების განმეორებით ჩადენის ფაქტზე, გაფორმების ეკონომიკური ზონა „აეროპორტის“ უფლებამოსილი პირის მიერ 2023 წლის 25 ოქტომბერს შედგა №EL228616 საბაჟო სამართალდარღვევის ოქმი, რომლითაც მომჩივანს დაეკისრა საბაჟო კოდექსის 167-ე მუხლის მე-2 ნაწილით გათვალისწინებული პასუხისმგებლობა და სანქციის სახით შეეფარდა ჯარიმა 2491.76 ლარის (შემცირებული იმპორტის გადასახდელის თანხის 100 პროცენტი) ოდენობით. \nგადასახადის გადამხდელი არ დაეთანხმა 2023 წლის 25 ოქტომბრის №EL228616 საბაჟო სამართალდარღვევის ოქმს და 2023 წლის 3 აგვისტოს №---------- საბაჟო დეკლარაციაში (ფორმა-4) მითითებულ სეს ესნ კოდს და შემოსავლების სამსახურში წარადგინა საჩივარი. შემოსავლების სამსახურის 2023 წლის 13 დეკემბრის №31309 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებული დავების განხილვის საბჭოში.\nდავების განხილვის საბჭომ მიიჩნია, რომ მომჩივანს უნდა მიეცეს შესაძლებლობა წარადგინოს კონკრეტული კომპეტენტური (აკრედიტირებული) პირის დასკვნა ან სხვა შესაბამისი მტკიცებულება. შესაბამისად, გააუქმა შემოსავლების სამსახურის 2023 წლის 13 დეკემბრის №31309 ბრძანება და საჩივარი ხელახლა განსახილველად (გადასახადის გადამხდელის მონაწილეობით) დაუბრუნა ამავე სამსახურს.\nშემოსავლების სამსახურმა, დავების განხილვის საბჭოს გადაწყვეტილების გათვალისწინებით, ნაწილობრივ დააკმაყოფილა საჩივარი: \n- მომჩივანს მისცა წინადადება, საბაჟო დეპარტამენტს წარუდგინოს ექსპორტიორი ქვეყნის საბაჟო ორგანოს მიერ მიღებული გადაწყვეტილება №---------- საბაჟო დეკლარაცია ფორმა\n- 4-ით დეკლარირებული საქონლის (ერითროციტების დალექვის სიჩქარის მზომის და პრინტერის) სეს ესნ კოდის მინიჭების შესახებ; - წინა პუნქტის შესრულების შემთხვევაში, დაავალა საბაჟო დეპარტამენტს, დამატებით შეისწავლოს სადავო საკითხი და სათანადო საფუძვლის არსებობის შემთხვევაში, საქონლის კლასიფიცირება მოახდინოს შესაბამის სასაქონლო პოზიციაში;\n- დაავალა საბაჟო დეპარტამენტს, წინა პუნქტების შესრულების შედეგების გათვალისწინებით, განახორციელოს შესაბამისი კორექტირება მომჩივნის პირადი აღრიცხვის ბარათზე.\nგადასახადის გადამხდელი აღნიშნავს, რომ შემოსავლების სამსახურის სადავო ბრძანებაში მითითებული დოკუმენტაციის წარდგენა აღემატება მომჩივნის შესაძლებლობას. \nსაბაჟო დეპარტამენტის წარმომადგენელმა საბჭოს სხდომაზე განაცხადა, რომ ვინაიდან გადასახადის გადამხდელმა ვერ წარადგინა შემოსავლების სამსახურის სადავო ბრძანებაში მითითებული მტკიცებულებები, საგადასახადო ორგანომ თავად გამოითხოვა სათანადო დოკუმენტაცია შესაბამისი ორგანოებიდან და ამ ეტაპზე მიმდინარეობს სადავო საკითხის დამატებით შესწავლა.\nზემოაღნიშნული სამართლებრივი ნორმებისა და ფაქტობრივი გარემოებების საფუძველზე, მხარეთა არგუმენტაციის გათვალისწინებით, საბჭომ მიიჩნია, რომ შემოსავლების სამსახურის 2024 წლის 15 აპრილის №8474 ბრძანება მართლზომიერია და არ არსებობს მისი გაუქმების საფუძველი.\nამასთან, მომჩივანი ითხოვს შემოსავლების სამსახურის 2024 წლის 11 აპრილის №8193 ბრძანების გაუქმებას.\nსაგადასახადო კოდექსის 301-ე მუხლის „ე“ ქვეპუნქტის შესაბამისად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა. \nსაგადასახადო კოდექსის 305-ე მუხლის პირველი ნაწილის თანახმად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გადაწყვეტილება მისი ჩაბარებიდან 20 დღის ვადაში გაასაჩივროს დავების განხილვის საბჭოში.\nსაგადასახადო კოდექსის 44-ე მუხლის მე-9 ნაწილის შესაბამისად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nსაგადასახადო კოდექსის 299-ე მუხლის მე-10 ნაწილის თანახმად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული. \nშემოსავლების სამსახურის გადასახადების ადმინისტრირების საინფორმაციო სისტემის მონაცემებით დგინდება და მომჩივანიც ადასტურებს წარმოდგენილ საჩივარში, რომ შემოსავლების სამსახურის 2024 წლის 11 აპრილის №8193 ბრძანებას გადასახადის გადამხდელი გაეცნო ელექტრონულად ავტორიზებული მომხმარებლის გვერდზე 11.04.2024 წელს, მისი გასაჩივრების ბოლო ვადა იყო 1.05.2024 წელი, ხოლო საჩივარი სადავო აქტის გაუქმების მოთხოვნით დავების განხილვის საბჭოში წარმოდგენილია ელექტრონულად 13.05.2024 წელს. შესაბამისად, დარღვეულია საჩივრის წარდგენის კანონით დადგენილი 20 დღიანი ვადა.\nამასთან, მომჩივანს არ წარმოუდგენია რაიმე მტკიცებულება ან/და არგუმენტაცია, რაც შეიძლება გამხდარიყო დარღვეული ვადის აღდგენის საფუძველი.\nზემოაღნიშნულის გათვალისწინებით, ვინაიდან დარღვეულია საჩივრის წარდგენის კანონით დადგენილი ვადა და მოცემულ შემთხვევაში არ იკვეთება სადავო აქტის გასაჩივრებისთვის დადგენილი ვადის აღდგენის საფუძველი, საბჭო მიიჩნევს, რომ საჩივარი, შემოსავლების სამსახურის 2024 წლის 11 აპრილის №8193 ბრძანების ნაწილში, საგადასახადო კოდექსის 301-ე მუხლის „ე“ ქვეპუნქტის საფუძველზე, უნდა დარჩეს განუხილველი.\nამასთან, გადასახადის გადამხდელი ითხოვს შემოსავლების სამსახურის 2023 წლის 2 აგვისტოს №18913 ბრძანების, 2023 წლის 27 ნოემბრის №28976 ბრძანების და 2023 წლის 13 დეკემბრის №31309 ბრძანების გაუქმებას.\nსაგადასახადო კოდექსის 301-ე მუხლის „ზ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება. \nშემოსავლების სამსახურის 2023 წლის 2 აგვისტოს №18913 ბრძანება და 2023 წლის 27 ნოემბრის №28976 ბრძანება 27.11.2023 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომელმაც 16.02.2024 წლის №21430/2/2023 გადაწყვეტილებით ნაწილობრივ დააკმაყოფილა საჩივარი, გააუქმა შემოსავლების სამსახურის 2023 წლის 27 ნოემბრის №28976 ბრძანება და საჩივარი დაუბრუნა ამავე სამსახურს ხელახლა განსახილველად (გადასახადის გადამხდელის მონაწილეობით).\nამასთან, შემოსავლების სამსახურის 2023 წლის 13 დეკემბრის №31309 ბრძანება 14.12.2023 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომელმაც 16.02.2024 წლის №21589/2/2023 გადაწყვეტილებით საჩივარი დაკმაყოფილდა ნაწილობრივ, გაუქმდა შემოსავლების სამსახურის 2023 წლის 13 დეკემბრის №31309 ბრძანება და საჩივარი დაუბრუნა ამავე სამსახურს ხელახლა განსახილველად (გადასახადის გადამხდელის მონაწილეობით). \nშემოსავლების სამსახურის 2023 წლის 2 აგვისტოს №18913 ბრძანება, 2023 წლის 27 ნოემბრის №28976 ბრძანება და 2023 წლის 13 დეკემბრის №31309 ბრძანება 13.05.2024 წელს კვლავ გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\nზემოაღნიშნულიდან გამომდინარე, ვინაიდან არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება, საბჭომ მიიჩნია, რომ სახეზეა, შემოსავლების სამსახურის 2023 წლის 2 აგვისტოს №18913 ბრძანების, 2023 წლის 27 ნოემბრის №28976 ბრძანების და 2023 წლის 13 დეკემბრის №31309 ბრძანების ნაწილში, საგადასახადო კოდექსის 301-ე მუხლის „ზ“ ქვეპუნქტის საფუძველზე, საჩივრის განუხილველად დატოვების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ და „დ“ ქვეპუნქტებით და გადაწყვიტა:\n\n\n1. საჩივარი შემოსავლების სამსახურის 2023 წლის 2 აგვისტოს №18913 ბრძანების, 2023 წლის 27 ნოემბრის №28976 ბრძანების, 2023 წლის 13 დეკემბრის №31309 ბრძანების და 2024 წლის 11 აპრილის №8193 ბრძანების ნაწილში დარჩეს განუხილველი;\n2. დანარჩენ ნაწილში საჩივარი არ დაკმაყოფილდეს;\n3. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n37\n\nდოკუმენტის დათვალიერება\n\ninfohub@rs.ge",
    "title": "Document b7eafe03-b561-49ee-947b-272dcd491a1e"
  }
}