{
  "id": "099e687c-54c3-4be0-86c7-01dade196273",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19017/2/2023\n21 აპრილი 2023\nდოკუმენტის #:\n19017/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n16 მარტი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nნაწილობრივ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვა\nჩამოტვირთვა\nგაზიარება\n№19017/2/2023\n16.03.2023\n\n\n\n\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „----------“ (ს/ნ ----------) ყოფილი დირექტორი „----------“ (პ/ნ ----------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 16.03.2023 წელს განიხილა და მიიღო გადაწყვეტილება შპს „----------“ ყოფილი დირექტორის „----------“ (პ/ნ ----------) 1.03.2023 წელს რეგისტრირებულ საჩივარზე (რეგისტრაციის №19017/2/2023).\n\n\nდავის საგანი: \nსაჩივრის განუხილველად დატოვება - არსებობს იმავე მომჩივნის მიმართ იმავე დავის საგანზე მიღებული გადაწყვეტილება.\n\n\nგასაჩივრებული გადაწყვეტილება: \n1. აუდიტის დეპარტამენტის 30.12.2015 წლის №081-353 საგადასახადო მოთხოვნა; \n2. შემოსავლების სამსახურის 13.12.2022 წლის №31325 ბრძანება.\n\n\n30.12.2015 წლის №081-353 საგადასახადო მოთხოვნაში ასახული თანხა: 1 158 105,28 ლარი. \nმათ შორის: \nდღგ - საურავი - 132,74 ლარი \nუკუდაბეგვრის წესით დარიცხული დღგ - 534 970,69 ლარი \n(გადასახადი - 216 822 ლარი, ჯარიმა - 108 411 ლარი, საურავი - 209 737,69 ლარი) \nმოგების გადასახადი - (- 5 508) ლარი \nსაშემოსავლო გადასახადი - 628 436,85 ლარი (გადასახადი - 273 023 ლარი, ჯარიმა - 136 510 ლარი, საურავი - 218 903,85 ლარი) \nქონების გადასახადი - 73 ლარი (გადასახადი - 43 ლარი, ჯარიმა - 30 ლარი)\n\n\nფაქტების აღწერა \nშპს „----------“-ის (ს/ნ ----------) საქმიანობის კამერალური საგადასახადო შემოწმების შედეგებზე შედგენილია აუდიტის დეპარტამენტის 30.12.2015 წლის საგადასახადო შემოწმების აქტი. შემოწმების აქტის საფუძველზე კომპანიას წარედგინა აუდიტის დეპარტამენტის 30.12.2015 წლის №081-353 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 28.03.2016 წლის №8116 ბრძანებით საჩივარი დაკმაყოფილდა ნაწილობრივ.\nმომჩივანმა 28.09.2022 წელს შემოსავლების სამსახურში წარადგინა (№176696/21-11) საჩივარი აუდიტის დეპარტამენტის 30.12.2015 წლის №081-353 საგადასახადო მოთხოვნის თაობაზე. შემოსავლების სამსახურის 13.12.2022 წლის №31325 ბრძანებით საჩივარი დარჩა განუხილველი საგადასახადო კოდექსის 301-ე მუხლის „ზ“ ქვეპუნქტის საფუძველზე, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nსაქმეში არსებული მასალებით ირკვევა, რომ აუდიტის დეპარტამენტის 30.12.2015 წლის №081-353 საგადასახადო მოთხოვნასთან დაკავშირებით წარმოდგენილი საჩივარი შემოსავლების სამსახურის 28.03.2016 წლის №8116 ბრძანებით დაკმაყოფილდა ნაწილობრივ.\nშემოსავლების სამსახური მიუთითებს საგადასახადო კოდექსის 301-ე მუხლის „ზ“ ქვეპუნქტზე, რომლის თანახმად, დავის განმხილველი ორგანო საჩივარს არ განიხილავს თუ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება. \nზემოაღნიშნულიდან გამომდინარე, ვინაიდან შემოსავლების სამსახურის აუდიტის დეპარტამენტის 30.12.2015 წლის №081-353 საგადასახადო მოთხოვნაზე, უკვე არსებობს შემოსავლების სამსახურის მიერ მიღებული გადაწყვეტილება, საგადასახადო კოდექსის 301-ე მუხლის „ზ“ ქვეპუნქტის საფუძველზე შპს „----------“ (ს/ნ ----------) ყოფილი დირექტორის ფ/პ „----------“ (პ/ნ ----------) 28.09.2022 წლის №176696/21-11 საჩივარი, აუდიტის დეპარტამენტის 30.12.2015 წლის №081-353 საგადასახადო მოთხოვნასთან დაკავშირებით უნდა დარჩეს განუხილველი.\n\n\nმომჩივნის არგუმენტაცია \nმომჩივანი აღნიშნავს, რომ საგამოძიებო სამსახურის მიერ გამოიკითხა როგორც საზოგადოების დირექტორი. შპს „----------“ 20.06.2011 წელს პარტნიორთა კრების გადაწყვეტილებით (ოქმი №1), მისივე თხოვნით, არასტაბილური ჯანმრთელობის მდგომარეობის გამო გაანთავისუფლეს დირექტორის თანამდებობიდან. კომპანიის საქმესთან დაკავშირებით გაესაუბრა გამომძიებელი.\nგამოძიებით ირკვევა კომპანიის ფინანსური საკითხები, რის შესახებაც მისივე განცხადებით გამოითხოვა დოკუმენტაცია, რომელიც შეეხება კომპანიის ფინანსურ და იურიდიულ საკითხებს. \nიმის გამო, რომ მისთვის სულ ახლახანს გახდა ცნობილი ზემოხსენებული ფაქტობრივი გარემოებების შესახებ, საჩივარი წარადგინა შემოსავლების სამსახურში იმის გამო, რომ არ ეთანხმება განხორციელებულ დარიცხვებს, მოწოდებულ დოკუმენტებში არსებული მოთხოვნები არის მიუღებელი, არასწორი და არაზუსტი. შემოსავლების სამსახურმა მაშინ დაიწყო წარმოება, როდესაც ის აღარ იყო კომპანიის დირექტორი. 2011 წლიდან აღარ არის კომპანიის დირექტორი. დღეს გახდა ცნობილი მისთვის კომპანიის ფინანსური მდგომარეობის შესახებ, რადგან აღარი იყო კომპანიის დირექტორი, არანაირი წვდომა არ გააჩნია მის საბუღალტრო და ფინანსურ საქმეებთან. შესაბამისად არ არის პირი, რომელმაც ამ კომპანიის მიერ ნაკისრ ვალდებულებებზე, როგორც დირექტორმა უნდა აგოს პასუხი. რადგან მისი დაბარება განახორციელა საგამოძიებო სამსახურმა, ამ ფაქტმა დააინტერესა, რადგანაც პირდაპირ თუ ირიბად შეეხო მას.\nარ ეთანხმება შემოსავლების სამსახურის მიერ წარდგენილ საგადასახადო მოთხოვნებს, მიაჩნია დაუსაბუთებლად, არაზუსტად და უსაფუძვლოდ. შემოსავლების სამსახურმა ყურად არ იღო წინა საჩივარში წარდგენილი პოზიცია და განუხილველად დატოვა ყოველგვარი სამართლებრივი და ფაქტობრივი გარემოებების შესწავლის გარეშე. \nროგორც ცნობილია კომპანიის მიერ შემოსავლების სამსახურში გასაჩივრებული იქნა 30.12.2015 წლის №081-353 საგადასახადო მოთხოვნა და 30.12.2015 წლის საგადასახადო შემოწმების აქტი. საჩივრიდან გამომდინარე აუდიტის დეპარტამენტის მიერ 30.12.2015 წლის №50923 ბრძანების საფუძველზე, შემოსავლების სამსახურის 30.12.2015 წლის №081-353 საგადასახადო მოთხოვნით უსაფუძვლოდ დაერიცხა გადასახადის სახით 244 951 ლარი. \nსაჩივრის განხილვის შედეგად აუდიტის დეპარტამენტს დაევალა საფუძვლიანად შეემოწმებინა და გამოეკვლია მოცემულ საქმეზე ყველა სამართლებრივი გარემოებები, რის შედეგადაც 25.10.2016 წლის №2903 ბრძანებით კომპანიას საგადასახადო კოდექსის 61-ე მუხლის შესაბამისად, შეუმცირდა სულ 293 866 ლარი, მათ შორის გადასახადი 134 074 ლარი, ჯარიმა 69 792 ლარი. ამავე ბრძანების შესაბამისად კომპანიას დაერიცხა მიმდინარე გადასახდელები 8 065 ლარი და შეუმცირდა მიმდინარე გადასახდელები 8 065 ლარი. ბრძანების საფუძვლად მითითებულია შემოსავლების სამსახურის 28.03.2016 წლის №8116 ბრძანება, საგადასახადო შემოწმების მთავარი სამმართველოს 10.10.2016 წლის დასკვნა. \nზემოხსენებული დასკვნა და გასაჩივრებული ბრძანება არ შეესაბამება საქართველოს მოქმედი კანონმდებლობის შედეგად კომპანიაზე დარიცხული გადასახადების სიზუსტეს და სისწორეს და საჭიროებს კორექტირებას, რადგან აუდიტის დეპარტამენტის მიერ მართალია განხორციელდა კორექტირება და შეუმცირდა ძირითადი გადასახადი, თუმცა უყურადღებოდ იქნა დატოვებული ის ფაქტობრივი გარემოებები, რომ კომპანია ახორციელებს სამშენებლო-სამონტაჟო სამუშაოებს. 2009 წლიდან ---------- ში, წყლის გამწმენდი ნაგებობის რეკონსტრუქცია და მშენებლობა ხორციელდებოდა ----------ის მუნიციპალიტეტის ინფრასტრუქტურის რეაბილიტაციის ფარგლებში. ამ პროექტის დამფინანსებელია რეკონსტრუქციის საკრედიტო ბანკი - kfw ბანკი, სადაც კომპანია წარმოადგენდა ქვეკონტრაქტორს ერთობლივ საწარმო „----------“ და სს „----------“თან ურთიერთობაში. საქართველოსა და გერმანიის ფედერაციის მთავრობებს შორის ფინანსური თანამშრომლობის შესახებ 12.10.2007 წლის №5377/ს დადგენილების მე-4 მუხლის მე-4 პუნქტის თანახმად საქართველოს მთავრობა ათავისუფლებს იმ მასალების, დანადგარებისა და დამხმარე მასალების იმპორტს, რომელთა შემოტანა საქართველოში დასაბუთების საფუძველზე ხდება ამ შეთანხმებით დაფინანსებული პროექტების მიზნების მისაღწევად, ყოველგვარი გადასახდელების, ბაჟის, მოსაკრებლების თუ სხვა სახის გადასახდელებისგან, რომლებიც დაწესებულია საქართველოს კანონმდებლობით. რადგან აღნიშნული პროექტის ფარგლებში კომპანია სახელშეკრულებო ურთიერთობიდან გამომდინარე წარმოადგენდა შემსრულებელ მხარეს და აწარმოებდა სამშენებლოსამონტაჟო სამუშაოებს, ამდენად ის გათავისუფლებულია მოგების გადასახადისაგან. აუდიტის დეპარტამენტმა მართალია დააკორექტირა კომპანიის მიმართ საგადასახადო მოთხოვნით დარიცხული თანხები, თუმცა უყურადღებოდ დატოვა ის ფაქტი, რომ კომპანია წარმოადგენდა ქვეკონტრაქტორს ერთობლივ საწარმო „----------“ და სს „----------“-თან ურთიერთობაში, სადაც საწარმო „----------“ არის ---------- ში რეგისტრირებული კომპანია და ---------- ში გადასახადის გადამხდელი. ეს კომპანია გახლავთ რეზიდენტი. შესაბამისად კომპანია იყო სუბკონტრაქტორი და ის უნდა დაიბეგროს მის მიერ შესრულებული სამუშაოს ფარგლებში. შესაბამისად, ამ ნაწილშიც დასაკორექტორებელი იყო კომპანიის მიმართ განხორციელებული დარიცხვები, რაც არ განხორციელებულა. აღნიშნული კი მეტყველებს იმ ფაქტობრივ და სამართლებრივ გარემოებაზე, რომ წარმოდგენილი პრობლემატური საკითხის გამოკვლევა კომპანიის საგადასახადო დარიცხვებთან დაკავშირებით საფუძვლიანად არ მომხდარა და აუდიტის დეპარტამენტის 25.10.2016 წლის №29003 ბრძანება ეყრდნობა არასწორ დასკვნებს, რის გამოც ეს აქტი ისევე როგორც 10.10.2016 წლის დასკვნა არის უკანონო და დაუსაბუთებელი.\nშემოსავლების სამსახურის 13.12.2022 წლის №31325 ბრძანებით საჩივარი დარჩა განუხილველი, აღნიშნული ადმინისტრაციულ-სამართლებრივი აქტი არის უსაფუძვლო, დაუსაბუთებელი, ის ეწინააღმდეგება მისი მომზადებისა და გამოცემის კანონმდებლობით დადგენილ სტანდარტებს და ბათილია, რადგან ეწინააღმდეგება კანონს. მიუხედავად საჩივრისა, შემოსავლების სამსახურს არანაირი წარმოება არ ჩაუტარებია, ფარატინა ორ გვერდიანი ბრძანებით ყოვლად უსაფუძვლოდ და დაუსაბუთებლად დატოვა განუხილველი. აღნიშნული კი მეტყველებს იმ ფაქტზე, რომ სადავო ბრძანება უნდა გაუქმდეს, მოხდეს საჩივრის განხილვა და დადგინდეს რეალური ჭეშმარიტება და არ დაისჯება უსამართლოდ.\nყოველივე აღნიშნულიდან გამომდინარე, ბათილად უნდა იქნას ცნობილი შემოსავლების სამსახურის 13.12.2022 წლის №31325 ბრძანება.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დაკმაყოფილდეს ნაწილობრივ შემდეგ გარემოებათა გამო:\nსაგადასახადო კოდექსის 301-ე მუხლის „ზ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება.\nსაქართველოს მთავრობის 14.12.2011 წლის №473 დადგენილებით დამტკიცებული „დავის განმხილველი ორგანოების რეგლამენტის“ მე-2 მუხლის „ბ“ ქვეპუნქტის მიხედვით ამ რეგლამენტში გამოყენებულ ტერმინებს აქვს შემდეგი მნიშვნელობა: მომჩივანი – პირი, რომელიც არ ეთანხმება საგადასახადო/საბაჟო ორგანოს მიერ საქართველოს საგადასახადო/საბაჟო კანონმდებლობის საფუძველზე მიღებულ გადაწყვეტილებას და მას ასაჩივრებს დავის განმხილველ ორგანოში. ამასთან, ამ რეგლამენტის მიზნებისთვის, მომჩივნად ასევე ითვლება ფიზიკური პირი, რომელიც სადავო საკითხის/საკითხების შესაბამის პერიოდში/პერიოდებში ასრულებდა საწარმოს/ორგანიზაციის ხელმძღვანელის მოვალეობას და აღნიშნული საკითხის/საკითხების საგადასახადო შემოწმების საფუძველზე საგადასახადო ორგანოს მიერ ამ საწარმოზე/ორგანიზაციაზე დამატებით დარიცხული თანხა 100 000 ლარს აღემატება და იწვევს აღნიშნული ფიზიკური პირის სისხლისსამართლებრივ პასუხისმგებლობას − მხოლოდ შესაბამის დავასთან მიმართებით.\nსაბჭო მიუთითებს საქმის გარემოებებზე, რომლის მიხედვით შემოსავლების სამსახურის 28.03.2016 წლის №8116 ბრძანებით გადაწყვეტილება მიღებულია აუდიტის დეპარტამენტის 30.12.2015 წლის №081-353 საგადასახადო მოთხოვნის თაობაზე შპს „----------“ის (ს/ნ ----------) მიერ 25.01.2016 წელს წარდგენილ (№11945/21) საჩივარზე. მეწარმეთა და არასამეწარმეო (არაკომერციული) იურიდიული პირების რეესტრიდან 1.04.2011 წლის (№----------) ამონაწერის მიხედვით, კომპანიის ხელმძღვანელობაზე/წარმომადგენლობაზე უფლებამოსილი პირია „----------“ (პ/ნ ----------), ხოლო 27.06.2011 წლის (№----------) ამონაწერის მიხედვით, „----------“ (პ/ნ ----------).\nშემოსავლების სამსახურში აუდიტის დეპარტამენტის 30.12.2015 წლის №081-353 საგადასახადო მოთხოვნის თაობაზე საჩივარი, 28.09.2022 წელს წარდგენილია (№176696/21-11) შპს „----------“ის (ს/ნ ----------) ყოფილი დირექტორის, „----------“ (პ/ნ ----------) მიერ.\nსაბჭო ყურადღებას ამახვილებს აღნიშნულ გარემოებებზე და მიიჩნევს, რომ შემოსავლების სამსახურის 13.12.2022 წლის №31325 ბრძანებით საჩივრის საგადასახადო კოდექსის 301-ე მუხლის „ზ“ ქვეპუნქტის საფუძველზე განუხილველად დატოვება არამართლზომიერია და საჩივარი ხელახლა განსახილველად უნდა დაუბრუნდეს ამავე სამსახურს.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „ბ“ ქვეპუნქტით და გადაწყვიტა:\n\n\n1. საჩივარი დაკმაყოფილდეს ნაწილობრივ; \n2. გაუქმდეს შემოსავლების სამსახურის 13.12.2022 წლის №31325 ბრძანება და საჩივარი ხელახლა განსახილველად დაუბრუნდეს ამავე სამსახურს; \n3. დანარჩენ ნაწილში საჩივარი არ დაკმაყოფილდეს; \n4. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nახლად აღმოჩენილი/გამოვლენილი გარემოებების საფუძვლით დავის დაწყება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n24\n\nდოკუმენტის დათვალიერება\n\ninfohub@rs.ge",
    "title": "Document 099e687c-54c3-4be0-86c7-01dade196273"
  }
}