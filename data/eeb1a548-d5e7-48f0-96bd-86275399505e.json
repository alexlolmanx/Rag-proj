{
  "id": "eeb1a548-d5e7-48f0-96bd-86275399505e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nუზენაესი სასამართლოს განჩინება N ბს-748(კ-23)\n22 იანვარი 2024\nდოკუმენტის #:\nბს-748(კ-23)\nდოკუმენტის ტიპი:\nუზენაესი სასამართლოს გადაწყვეტილება\nსტატუსი:\nმოქმედი\nმიღების თარიღი:\n13 დეკემბერი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nსასამართლო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nსასამართლო დავის კატეგორია:\nსაგადასახადო/საბაჟო დავა\nდამრიცხველი ორგანო:\nსაგადასახადო მონიტორინგის დეპარტამენტი\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n2 დოკუმენტი\nსაქართველოს უზენაესი სასამართლო \nგანჩინება\nსაქართველოს სახელით\nსაქმე № ბს-748(კ-23) \nშპს-------განუხილველობა ბს-748(კ-23) \n13 დეკემბერი, 2023 წელი \nქ.თბილისი\n\n\nადმინისტრაციულ საქმეთა პალატამ \nშემდეგი შემადგენლობით: \nთამარ ოქროპირიძე (თავმჯდომარე, მომხსენებელი), \nმოსამართლეები: ქეთევან ცინცაძე, გენადი მაკარიძე \n\n\nსაქართველოს სამოქალაქო საპროცესო კოდექსის 396-ე, 408-ე მუხლების შესაბამისად, ზეპირი მოსმენის გარეშე შეამოწმა შპს „----------“ საკასაციო საჩივრის დასაშვებობის საკითხი -------- სააპელაციო სასამართლოს ადმინისტრაციულ საქმეთა პალატის 2023 წლის 25 აპრილის განჩინებაზე (მოწინააღმდეგე მხარეები - სსიპ შემოსავლების სამსახური, საქართველოს ფინანსთა სამინისტრო). \n---------- სააპელაციო სასამართლოს ადმინისტრაციულ საქმეთა პალატის 2023 წლის 25 აპრილის განჩინებით შპს „----------“ სააპელაციო საჩივარი არ დაკმაყოფილდა, უცვლელად დარჩა ----------- საქალაქო სასამართლოს ადმინისტრაციულ საქმეთა კოლეგიის 2022 წლის 04 აპრილის გადაწყვეტილება. აღნიშნული განჩინება საკასაციო წესით გასაჩივრდა შპს „----------“ მიერ. \nსაქართველოს უზენაესი სასამართლოს ადმინისტრაციულ საქმეთა პალატის 2023 წლის 11 ივლისის განჩინებით შპს „---------“ საკასაციო საჩივარზე დადგინდა ხარვეზი წარმოდგენილი საკასაციო საჩივარი არ აკმაყოფილებდა სამოქალაქო საპროცესო კოდექსის 39-ე მუხლის პირველი ნაწილის „გ\" ქვეპუნქტის მოთხოვნებს, კასატორს არ ჰქონდა გადახდილი სახელმწიფო ბაჟი, რომელიც მითითებული პუნქტის შესაბამისად, საკასაციო საჩივრისათვის შეადგენდა დავის საგნის ღირებულების 5 პროცენტს, მაგრამ არანაკლებ 300 ლარისა. შპს „--------“ მოთხოვნა, სახელმწიფო ბაჟის გადახდის გადავადების თაობაზე, არ დაკმაყოფილდა. წარმოდგენილი საკასაციო საჩივარი არ აკმაყოფილებდა აგრეთვე საქართველოს სამოქალაქო საპროცესო კოდექსის 396-ე მუხლის პირველი ნაწილის „თ“ ქვეპუნქტის მოთხოვნას, კერძოდ, საკასაციო საჩივრის შემომტანი პირის ხელმოწერა არ იყო წარმოდგენილი დედნის სახით. შესაბამისად, კასატორს განჩინების ჩაბარებიდან 7 (შვიდი) დღის ვადაში დაევალა ხარვეზის შევსება. აღნიშნული განჩინება მხარეს ჩაბარდა\n2023 წლის 17 ივლისს. \nხარვეზის შევსებისათვის დადგენილი საპროცესო ვადის დაცვით კასატორმა საქართველოს უზენაეს სასამართლოში წარმოადგინა განცხადება და სახელმწიფო ბაჟის - 300 ლარის გადახდის დამადასტურებელი ქვითრის დედანი. \nსაქართველოს უზენაესი სასამართლოს ადმინისტრაციულ საქმეთა პალატის 2023 წლის 27 ივლისის განჩინებით კასატორს დაევალა ხარვეზის შესახებ განჩინების ჩაბარებიდან 5 (ხუთი) დღის ვადაში საქართველოს უზენაეს სასამართლოში სახელმწიფო ბაჟის დარჩენილი თანხის გადახდის დამადასტურებელი ქვითრის დედნისა და დედნის სახით ხელმოწერილი საკასაციო საჩივრის წარმოდგენა (იმდენ ასლად, რამდენი მხარეც არის საქმეში). აღნიშნული განჩინება მხარეს ჩაბარდა 2023 წლის 31 ივლისს.\nხარვეზის შევსებისათვის დადგენილი საპროცესო ვადის დაცვით კასატორმა საქართველოს უზენაეს სასამართლოში წარმოადგინა განცხადება და დედნის სახით ხელმოწერილი საკასაციო საჩივარი, თუმცა არ წარმოუდგენია სახელმწიფო ბაჟის დარჩენილი თანხის გადახდის დამადასტურებელი ქვითრის დედანი.\nსაქართველოს უზენაესი სასამართლოს ადმინისტრაციულ საქმეთა პალატის 2023 წლის 4 სექტემბრის განჩინებით შპს „---------“ გაუგრძელდა ხარვეზის შევსების საპროცესო ვადა და დაევალა ხარვეზის ვადის გაგრძელების შესახებ განჩინების ჩაბარებიდან 5 (ხუთი) დღის ვადაში საქართველოს უზენაეს სასამართლოში სახელმწიფო ბაჟის დარჩენილი თანხის გადახდის დამადასტურებელი ქვითრის დედნის წარმოდგენა.\nსაქართველოს უზენაესი სასამართლოს ადმინისტრაციულ საქმეთა პალატის 2023 წლის 4 სექტემბრის განჩინება შპს „---------“ წარმომადგენელს ---------- ჩაბარდა 2023 წლის 13 ოქტომბერს. \nხარვეზის შევსებისათვის დადგენილი საპროცესო ვადის დაცვით კასატორის წარმომადგენელმა განცხადებით მომართა საკასაციო სასამართლოს, აღნიშნა, რომ ვერ ხერხდებოდა კასატორთან კომუნიკაცია და ხარვეზის შევსების ვადის გაგრძელება მოითხოვა. \nსაქართველოს უზენაესი სასამართლოს ადმინისტრაციულ საქმეთა პალატის 2023 წლის 25 ოქტომბრის განჩინებით შპს „---------“ გაუგრძელდა ხარვეზის შევსების საპროცესო ვადა და დაევალა ხარვეზის ვადის გაგრძელების შესახებ განჩინების ჩაბარებიდან 5 (ხუთი) დღის ვადაში საქართველოს უზენაეს სასამართლოში სახელმწიფო ბაჟის დარჩენილი თანხის გადახდის დამადასტურებელი ქვითრის დედნის წარმოდგენა. \nსაქართველოს უზენაესი სასამართლოს ადმინისტრაციულ საქმეთა პალატის 2023 წლის 25 ოქტომბრის განჩინება შპს „--------“ წარმომადგენელს -------- (იხ. მინდობილობა ----------) ჩაბარდა 2023 წლის 21 ნოემბერს ამდენად, ზემოაღნიშნული განჩინებით დადგენილი 5-დღიანი საპროცესო ვადის ათვლა დაიწყო 2023 წლის 22 ნოემბერს, შესაბამისად მხარისათვის ხარვეზის შევსების ბოლო ვადა იყო 2023 წლის 27 ნოემბერი (ორშაბათი). 24 საათი. დადგენილ ვადაში კასატორს ხარვეზი არ გამოუსწორებია და არც ხარვეზის შევსებისათვის განსაზღვრული საპროცესო ვადის გაგრძელების მოთხოვნით მოუმართავს სასამართლოსათვის. \nსამოქალაქო საპროცესო კოდექსის 396-ე მუხლის მე-3 ნაწილის თანახმად, თუ საკასაციო საჩივარი არ უპასუხებს აქ ჩამოთვლილ მოთხოვნებს ან სახელმწიფო ბაჟი არ არის გადახდილი, სასამართლო ავალებს საჩივრის შემტან პირს, შეავსოს ხარვეზი, რისთვისაც უნიშნავს მას ვადას. თუ ამ ვადაში ხარვეზი არ იქნება შევსებული ან საკასაციო საჩივარი არ არის შეტანილი კანონით დადგენილ ვადაში, საკასაციო საჩივარი განუხილველი დარჩება. \nზემოაღნიშნულიდან გამომდინარე, საკასაციო სასამართლოს მიაჩნია, რომ შპს „---------\" საკასაციო საჩივარი უნდა დარჩეს განუხილველი. \nამასთანავე, საკასაციო სასამართლო მიიჩნევს, რომ ვინაიდან საკასაციო საჩივარზე შპს „----------\" მიერ გადახდილია სახელმწიფო ბაჟი - 300 ლარის ოდენობით, კასატორს უნდა დაუბრუნდეს აღნიშნული თანხა სრულად. \n\n\nსარეზოლუციო ნაწილი:\n\n\nსაკასაციო სასამართლომ იხელმძღვანელა საქართველოს ადმინისტრაციული საპროცესო კოდექსის პირველი მუხლის მე-2 ნაწილით, სამოქალაქო საპროცესო კოდექსის 396-ე, 399-ე მუხლებით და \n\n\nდ ა ა დ გ ი ნ ა: \n\n\n1.შპს „----------\" საკასაციო საჩივარი, --------- სააპელაციო სასამართლოს ადმინისტრაციულ საქმეთა პალატის 2023 წლის 25 აპრილის განჩინებაზე, დარჩეს განუხილველი;  \n2. შპს „----------“ (ს/ნ ---------) დაუბრუნდეს საკასაციო საჩივარზე 2023 წლის 19 ივლისს N---------- საგადახდო დავალებით ---------- (პ/ნ: -----------) მიერ გადახდილი სახელმწიფო ბაჟი - 300 ლარი, შემდეგი ანგარიშიდან: ქ. თბილისი, სახელმწიფო ხაზინა, ბანკის კოდი TRESGE22, მიმღების ანგარიშის\nN 200122900, სახაზინო კოდი 300773150\n3.საქართველოს უზენაესი სასამართლოს განჩინება საბოლოოა და არ საჩივრდება. \n\n\n\n\nთავჯდომარე\nთამარ ოქროპირიძე \n\n\nმოსამართლეები: \nქეთევან ცინცაძე \nგენადი მაკარიძე \nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n117\n\nდოკუმენტის დათვალიერება\n\ninfohub@rs.ge",
    "title": "Document eeb1a548-d5e7-48f0-96bd-86275399505e"
  }
}