{
  "id": "36a43b44-11a1-4aaa-8a2d-60ff656a3509",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 8439\n19 აპრილი 2023\nდოკუმენტის #:\n8439\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n18 აპრილი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვა, დავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nბრძანება N 8439\n\n\n18.04.2023\n\n\n\n\nშპს „-----------’’ (ს/ნ ------------)\n(ფაქტ.მის.: -------------------)\n2023 წლის 7 მარტის საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 29 მარტს გამართულ სხდომაზე (ოქმი №32) განიხილა შპს „----------’’ (ს/ნ ----------) №19028/2/2023 საჩივარი, შემოსავლების სამსახურის აუდიტის დეპარტამენტის 2023 წლის 17 თებერვლის №007-28 კორექტირებულ საგადასახადო მოთხოვნასთან დაკავშირებით.\n\n\nსადავო საკითხები:\nწარმოდგენილ საჩივარში გადასახადის გადამხდელი არ ეთანხმება საგადასახადო შემოწმების შედეგების გადაანგარიშებას, კერძოდ:\n1. არ ეთანხმება უძრავი ქონების ნასყიდობის ხელშეკრულებებში დაფიქსირებულ ღირებულებასა და რეალურ ღირებულებას შორის სხვაობის თანხების დირექტორზე გაცემულ ხელფასად განხილვის საფუძვლით დარიცხულ საშემოსავლო გადასახადს.\n2. არ ეთანხმება საგამოძიებო მასალებით დადგენილი უძრავი ქონების ნასყიდობის რეალურ ფასსა და საწარმოს ბუღალტრულ აღრიცხვაში დაფიქსირებულ თანხებს შორის სხვაობის დამფუძნებელზე გაცემულ დივიდენდად განხილვის საფუძვლით განსაზღვრულ საგადასახადო ვალდებულებებს.\nსადავო საკითხებთან დაკავშირებით მიუთითებს, რომ უძრავი ქონების რეალურ ღირებულებებსა და ხელშეკრულებებში დაფიქსირებული თანხებს შორის სხვაობები გადაეცემოდა ანგარიშვალდებულ პირებს. აღნიშნული თანხები გამოყენებულია ეკონომიკური საქმიანობისთვის. ითხოვს ზემოაღნიშნული გარემოების გათვალისწინებას, ამასთან, მიუთითებს, რომ სხვაგვარად სამეწარმეო საქმიანობას ვერ გააგრძელებს.\n\n\nფაქტობრივი გარემოებები:\nსაქმეში არსებული მასალებით დგინდება, რომ შემოსავლების სამსახურის 2023 წლის 9 თებერვლის №2303 ბრძანებით აუდიტის დეპარტამენტის 2022 წლის 16 დეკემბრის №007-344 საგადასახადო მოთხოვნასთან დაკავშირებით 2023 წლის 13 და 15 იანვრის საჩივრები ნაწილობრივ დაკმაყოფილდა, კერძოდ, ბრძანების სარეზოლუციო ნაწილის მიხედვით:\n1. შპს „----------’’ (ს/ნ ----------) საჩივრები დაკმაყოფილდეს ნაწილობრივ;\n2. სადავო საკითხებთან დაკავშირებით:\nა) გადასახადის გადამხდელს მიეცეს წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები, მათ შორის მტკიცებულებები საწარმოს დამფუძნებლების მიერ კაპიტალში განხორციელებული შენატანის თაობაზე;\nბ) ამ ბრძანების სარეზოლუციო ნაწილის მე-2 პუნქტის „ა“ ქვეპუნქტით განსაზღვრულ ვადაში მტკიცებულებების წარმოდგენის შემთხვევაში, დაევალოს აუდიტის დეპარტამენტს, შეისწავლოს წარმოდგენილი მტკიცებულებები და კაპიტალის ოდენობის გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო ვალდებულებების კორექტირება (შემცირება).\n3. დანარჩენ ნაწილში საჩივრები არ დაკმაყოფილდეს.’’\n\n\nშემოსავლების სამსახურის 2023 წლის 9 თებერვლის №2303 ბრძანების აღსრულების მიზნით, აუდიტის დეპარტამენტმა გამოსცა 2023 წლის 13 თებერვლის დასკვნა საგადასახადო შემოწმების შედეგების გადაანგარიშებაზე, რომლის მიხედვით, გადამხდელს საგადასახადო შემოწმებით დარიცხული თანხები შეუმცირდა სულ 237 322 ლარის ოდენობით, მათ შორის გადასახადი 158 214 ლარით და ჯარიმა 79 108 ლარით. აღნიშნულზე, გადასახადის გადამხდელს წარედგინა 2023 წლის 17 თებერვლის №007-28 კორექტირებული საგადასახადო მოთხოვნა.\n\n\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი:\nგადასახადის გადამხდელმა წარმოადგინა ახსნა-განმარტება, საბუღალტრო პროგრამა ,,ორისი’’ და საბანკო ამონაწერები. საბანკო ამონაწერებზე დაყრდნობით, კაპიტალის მოძრაობა სრულად არის ასახული პროგრამა ,,ორისში’’. შემოწმების მიერ შესწავლილი იქნა ზემოაღნიშნული ინფორმაცია/დოკუმენტაცია სრული შესამოწმებელი პერიოდის ჭრილში და 2019 წლის შესამოწმებელი პერიოდის ბოლო თარიღისათვის (2019 წლის 31 დეკემბერი) არსებული კაპიტალის ნაშთით დაკორექტირდა გადახდის წყაროსთან დაკავებული საშემოსავლო გადასახადის თანხა. შედეგად, პირს შეუმცირდა გადასახადი და ჯარიმა.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\n\n\nსაქართველოს საგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. აღნიშნულ საკითხს იხილავს ის ორგანო, რომლის მიერ მიღებული გადაწყვეტილების მიხედვითაც იქნა გამოცემული გასაჩივრებული გადაწყვეტილება/საგადასახადო მოთხოვნა.\nშემოსავლების სამსახური ყურადღებას ამახვილებს ფაქტობრივ გარემოებაზე, რომლის მიხედვით დადგენილია, რომ შემოწმებამ შეისწავლა გადასახადის გადამხდელის მიერ წარმოდგენილი ინფორმაცია/დოკუმენტაცია სრული შესამოწმებელი პერიოდის ჭრილში და 2019 წლის შესამოწმებელი პერიოდის ბოლო თარიღისათვის არსებული კაპიტალის ნაშთით დაკორექტირდა საშემოსავლო გადასახადით დასაბეგრი ბაზა (კაპიტალის ნაშთის ფარგლებში შემცირდა სახელფასო განაცემად დაკვალიფიცირებული თანხები). ამასთან, მომჩივანს საგადასახადო დავის ეტაპზე არ წარმოუდგენია მისი პოზიციის დამადასტურებელი ისეთი დოკუმენტაცია/მტკიცებულება, რომელიც შეცვლიდა საგადასახადო შემოწმებით დადგენილ ფაქტობრივ გარემოებებს.\nსაქმეზე არსებული მტკიცებულებების, აუდიტის დეპარტამენტის მიერ შედგენილი დასკვნის და შესაბამისად, განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარმოდგენილი საჩივრის დაკმაყოფილების საფუძველი.\n\n\n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ: \n\n\n\n\n1. შპს „----------’’ (ს/ნ ----------) საჩივარი არ დაკმაყოფილდეს;\n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\n\n\n\n\n\n\n\n\n﻿\n\n\n\n\nჩამოტვირთვა\nგაზიარება\nთეგები:\nდავის წარმოება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n26\n\nდოკუმენტის დათვალიერება\n\ninfohub@rs.ge",
    "title": "Document 36a43b44-11a1-4aaa-8a2d-60ff656a3509"
  }
}