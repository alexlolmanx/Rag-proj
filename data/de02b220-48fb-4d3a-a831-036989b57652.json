{
  "id": "de02b220-48fb-4d3a-a831-036989b57652",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №20176/2/2023\n15 აგვისტო 2023\nდოკუმენტის #:\n20176/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n14 აგვისტო 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nმიმოწერა გადასახადის გადამხდელთან, საგადასახადო დავის დაწყება, საჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№20176/2/2023\n14 აგვისტო 2023\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: -------- (ს/ნ ---------) \nმოპასუხე: საბაჟო დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 20.07.2023 წელს განიხილა და მიიღო გადაწყვეტილება -------- 4.07.2023 წელს რეგისტრირებულ საჩივარზე (რეგისტრაციის №20176/2/2023).\n\n\nდავის საგანი: \nსაჩივრის განუხილველად დატოვება - გასულია გასაჩივრების ვადა. \n\n\nგასაჩივრებული გადაწყვეტილება: \n1. საბაჟო დეპარტამენტის 29.12.2021 წლის №ELC12214 საბაჟო სამართალდარღვევის ოქმი; \n2. საბაჟო დეპარტამენტის 29.12.2021 წლის №ELC12215 საბაჟო სამართალდარღვევის ოქმი; \n3. საბაჟო დეპარტამენტის 29.12.2021 წლის №EL7777/5827 (№007-5827) საგადასახადო მოთხოვნა; \n4. შემოსავლების სამსახურის 7.06.2023 წლის №12718 ბრძანება. \n\n\nდარიცხული თანხა: 3 671,34 ლარი. \nმათ შორის: \nგადასახადი - 1 305 \nაქციზის გადასახადი - 1 200 \nიმპორტის გადასახადი - 105 \nჯარიმა - 1 000 \nჯარიმა - 1 305 \nსაურავი - 61,34\n\n\nფაქტების აღწერა/დარიცხვის საფუძვლები \nმომჩივანს საბაჟო დეპარტამენტის 29.12.2021 წლის №ELC12214 საბაჟო სამართალდარღვევის ოქმით შეეფარდა შესაბამის პერიოდში მოქმედი საბაჟო კოდექსის 172-ე მუხლის პირველი ნაწილით გათვალისწინებული ჯარიმა. ხოლო №ELC12215 საბაჟო სამართალდარღვევის ოქმით შეეფარდა საბაჟო კოდექსი 165-ე მუხლით გათვალიწინებული ჯარიმა, ამასთან გამოიცა 29.12.2021 წლის №EL7777/5827 (№007-5827) საგადასახადო მოთხოვნა.\nაღნიშნული აქტები გასაჩივრდა შემოსავლების სამსახურში, რომლის 7.06.2023 წლის №12718 ბრძანებით საჩივარი საგადასახადო კოდექსის 301-ე მუხლის „ე“ ქვეპუნქტის საფუძველზე გასაჩივრების გასვლის გამო დარჩა განუხილველი. \nშემოსავლების სამსახურის 7.06.2023 წლის №12718 ბრძანება გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საბაჟო კოდექსის მე-10 მუხლის მე-6 ნაწილზე, 33-ე მუხლის მე-2 ნაწილზე, 299-ე მუხლის მე-4 და მე-10 ნაწილებზე. \nსაქმის მასალებითა და შემოსავლების სამსახურის გადასახადების ადმინისტრირების საინფორმაციო სისტემის მონაცემებით ირკვევა, რომ მომჩივანს შემოსავლების სამსახურის მონაცემთა დამუშავების ელექტრონული საშუალებით გაეგზავნა 29.12.2021 წლის №ELC12214, №ELC12215 საბაჟო სამართალდარღვევის ოქმები და №EL7777/5827 (№007-5827) საგადასახადო მოთხოვნა, რომელთაც ადრესატი გაეცნო 21.10.2022 წელს და ჩაითვალა ჩაბარებულად. ამდენად, საჩივრის წარდგენის ბოლო ვადა იყო 21.11.2022 წელი საჩივარი კი შემოსავლების სამსახურში წარმოდგენილია 1.06.2023 წელს (გადაწყვეტილების გასაჩივრებისთვის დადგენილი ვადის - 30 დღის გასვლის შემდეგ). \nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ ვინაიდან, საჩივარი წარმოდგენილია გადაწყვეტილების გასაჩივრებისთვის კანონმდებლობით დადგენილი ვადის დარღვევით, ხოლო მომჩივანს არ წარმოუდგენია პოზიცია გასაჩივრების ვადის მისგან დამოუკიდებელი მიზეზით დარღვევის თაობაზე, სახეზეა საჩივრის განუხილველად დატოვების საგადასახადო კოდექსის 301-ე მუხლის „ე“ ქვეპუნქტით გათვალისწინებული საფუძველი. \n\n\nმომჩივნის არგუმენტაცია \nპანდემიის შედეგად ვერ მოხერხდა მანქანის დროულად გაყვანა ქვეყნიდან. მანქანა არის ძალიან კარგ მდგომარეობაში. ოჯახი შექმნა საქართველოში და ოჯახურმა პრობლემებმა და პანდემიამ შეუშალა ხელი. განმარტავს, რომ მეუღლეც და თვითონაც არიან უმუშევრები, არ აქვს ფინანსური შესაძლებლობა და ამიტომ მისთვის წარმოუდგენელია ამხელა ჯარიმის გადახდა. ითხოვს საკითხის მიმართ გაგებით მოკიდებას და დახმარებას.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 299-ე მუხლის მე-4 ნაწილის თანახმად, პირს უფლება აქვს, გაასაჩივროს საგადასახადო ორგანოს გადაწყვეტილება მისი ჩაბარებიდან 30 დღის ვადაში. \nსაგადასახადო კოდექსის 44-ე მუხლის მე-9 ნაწილის თანახმად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე. \nსაგადასახადო კოდექსის 299-ე მუხლის მე-10 ნაწილის შესაბამისად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული. \nსაგადასახადო კოდექსის 301-ე მუხლის „ე“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა.\nსაბაჟო დეპარტამენტის 11.07.2023 წლის №67055-21-11 წერილით წარმოდგენილი ინფორმაციიდან ირკვევა, რომ მომჩივანი მის მიმართ შედგენილ 29.12.2021 წლის №ELC12214, №ELC12215 საბაჟო სამართალდარღვევის ოქმებს და №EL7777/5827 (№007-5827) საგადასახადო მოთხოვნებს გაეცნო 21.10.2022 წელს, საჩივრის წარდგენის ბოლო ვადა იყო 21.11.2022 წელი. \nსაჩივარი შემოსავლების სამსახურში წარდგენილია 1.06.2023 წელს, გასაჩივრების 30 დღიანი ვადის ამოწურვის შემდეგ. შესაბამისად, დარღვეულია საჩივრის წარდგენის კანონით დადგენილი ვადა.\nმომჩივანი არ წარმოადგენს რაიმე არგუმენტს/მტკიცებულებას სადავო აქტის გასაჩივრებისათვის კანონით დადგენილი ვადის მისგან დამოუკიდებელი მიზეზით დარღვევასთან დაკავშირებით. \nაღნიშნულიდან გამომდინარე, ვინაიდან დარღვეულია საჩივრის წარდგენის კანონით დადგენილი ვადა და მოცემულ შემთხვევაში არ იკვეთება სადავო აქტების გასაჩივრებისათვის დადგენილი ვადის აღდგენის საფუძველი, საბჭო მიიჩნევს, რომ შემოსავლების სამსახურის 7.06.2023 წლის №12718 ბრძანება საგადასახადო კოდექსის 301-ე მუხლის „ე“ ქვეპუნქტის საფუძველზე საჩივრის განუხილველად დატოვების თაობაზე მართებულია და არ არსებობს მისი გაუქმების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგანუხილველობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n11\n\nდოკუმენტის დათვალიერება\n\ninfohub@rs.ge",
    "title": "Document de02b220-48fb-4d3a-a831-036989b57652"
  }
}