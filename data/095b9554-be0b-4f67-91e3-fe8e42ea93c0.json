{
  "id": "095b9554-be0b-4f67-91e3-fe8e42ea93c0",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 19183\n13 დეკემბერი 2022\nდოკუმენტის #:\n19183\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n13 ივლისი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nჩამოტვირთვა\nგაზიარება\nბრძანება N 19183\n13/07/2020\n\n\n\n\n\n\nსს -----\n(მის: ქ. -----)\nსადავო საკითხთან დაკავშირებით საჩივრის\nდაკმაყოფილებაზე უარის თქმის თაობაზე\n\n\n \nშემოსავლების სამსახურმა დავების განხილვის საბჭოს 2020 წლის 19 ივნისის სხდომაზე (ოქმი №40) განიხილა სს ----- ს 2020 წლის 27 იანვრის №15595/21-11 საჩივარი, რომლითაც გადასახადის გადამხდელი არ ეთანხმება შემოსავლების სამსახურის აუდიტის დეპარტამენტის 2019 წლის 30 დეკემბრის №022-68 და 31 დეკემბრის №094-292  საგადასახადო მოთხოვნებს.\n \nსადავო საკითხი :\nითხოვს 2016 წლის იანვრის თვეში დღგ-ს დეკლარაციაზე მიბმული და ჩათვლებიდან გამორჩენილი ანგარიშ-ფაქტურების მიხედვით დღგ-ს ჩათვლას. აღნიშნავს, რომ აღნიშნული ანგარიშ-ფაქტურის მიხედვით დღგ-ს ჩასათვლელი თანხა ექვემდებარება გაზრდას 434485 ლარით.\n\n\nფაქტობრივი გარემოებები :\nსაქმეში არსებული მასალებით ირკვევა, რომ 2017 წლის 31 აგვისტოს №23210 ბრძანების საფუძველზე ჩატარდა სს ----- ს საქმიანობის გასვლითი საგადასახადო შემოწმება და მასთან შერწყმული შპს ----- ს დამოუკიდებლად ფუნქციონირების ნაწილში საქმიანობის გასვლითი საგადასახადო შემოწმება. 2016 წლის საანგარიშო პერიოდის შემოწმების შედეგებზე 2019 წლის 25 დეკემბერს შედგენილი იქნა საგადასახადო შემოწმების აქტი. შემოწმების აქტის საფუძველზე აუდიტის დეპარტამენტმა 2019 წლის 30 დეკემბერს გამოსცა №47235; №47211 ბრძანებები და 2019 წლის 30 დეკემბრის №022-68 და 31 დეკემბრის №094-292 „საგადასახადო მოთხოვნები“.\n \nსაგადასახადო შემოწმების აქტის და დავის წარმოების პროცესში აუდიტის დეპარტამენტის მიერ წარმოდგენილი ინფორმაციის მიხედვით დგინდება, რომ სადავო საკითხთან დაკავშირებით, დამატებით გადასახადების დარიცხვა გამოწვეულია შემდეგი გარემოებებით:\nსადავო საკითხთან დაკავშირებით, შემმოწმებლების მიერ წარმოდგენილი ინფორმაციიის თანახმად, გადამხდელის მიერ ეა-01 ------- ანგარიშ-ფაქტურით 434 485,14 ლარის ოდენობით დღგ-ის ჩათვლის გაზრდის მოთხოვნასთან დაკავშირებით დადგენილია, რომ აღნიშნული ფაქტურა გამოწერილია 2011 წლის საანგარიშო პერიოდზე, მისი დადასტურება მოხდა 2013 წელს და აღნიშნული ფაქტურის გადამხდელის ჩათვლებში  გათვალისწინება  მოხდა  2013 წლის მარტის თვეში, 13.06.2016 წლის საგადასახადო შემოწმების აქტის მიხედვით.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ სადავო საკითხთან დაკავშირებით საჩივარი არ უნდა დაკმაყოფილდეს შემდეგ გარემოებათა გამო: \nსადავო საკითხთან დაკავშირებით, შემოსავლების სამსახური მიუთითებს დადგენილ ფაქტობრივ გარემოებებზე, რომლის მიხედვით, ეა-01 ------- ანგარიშ-ფაქტურა, დღგ-ს თანხით 434 485,14 ლარის ოდენობით გამოწერილია 2011 წლის საანგარიშო პერიოდზე, მისი დადასტურება მოხდა 2013 წელს და აღნიშნული ფაქტურის გადამხდელის ჩათვლებში გათვალისწინება მოხდა 2013 წლის მარტის თვეში, 2016 წლის 13 ივნისის საგადასახადო შემოწმების აქტის მიხედვით. შესაბამისად, შემოსავლების სამსახურმა მიიჩნია, რომ მომჩივანის მოთხოვნა აღნიშნულ ნაწილში უსაფუძვლოა და არ უნდა დაკმაყოფილდეს.\n \n\n\nსაქართველოს საგადასახადო კოდექსის 304-ე მუხლის საფუძველზე,\nვ ბ რ ძ ა ნ ე ბ :\n \n\n\n1. სს ----- ს საჩივარი სადავო საკითხთან დაკავშირებით არ დაკმაყოფილდეს;\n2. ბრძანების გასაჩივრება შესაძლებელია საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვ. გორგასლის ქ. N16) ან სასამართლოში (მის. ქ. ქუთაისი, კუპრაძის ქ. N11), საქართველოს საგადასახადო კოდექსის XIV კარით დადგენილი წესის შესაბამისად მისი ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nდღგ-ის ჩათვლის ზოგადი პრინციპები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n27\n\nდოკუმენტის დათვალიერება\n\ninfohub@rs.ge",
    "title": "Document 095b9554-be0b-4f67-91e3-fe8e42ea93c0"
  }
}