{
  "id": "7086071c-ea2e-4512-8ce4-ad83d3352e88",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 15691\n04 ივლისი 2023\nდოკუმენტის #:\n15691\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n03 ივლისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nსაგადასახადო სამართალდარღვევა და საგადასახადო პასუხისმგებლობის ზოგადი პრინციპები, საგადასახადო სანქცია, საურავი\nჩამოტვირთვა\nგაზიარება\nბრძანება N 15691\n03.07.2023\n\n\n\n\nშპს „---------“ (ს/ნ ---------) \n(მის.: ----------) \n2023 წლის 16 მაისის საჩივრის \nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა განიხილა შპს „--------“ (ს/ნ -------) N83063/21 (№494687) საჩივარი, რომლითაც გადამხდელი არ ეთანხმება პირადი აღრიცხვის ბარათზე დარიცხულ საურავს. აღნიშნული საკითხი განხილულ იქნა შემოსავლების სამსახურის დავების განხილვის საბჭოს 2023 წლის 16 ივნისის სხდომაზე (ოქმი N66).\n\n\n\n\nგადასახადის გადამხდელის პოზიცია: \nგადასახადის გადამხდელი წარმოდგენილ საჩივარში განმარტავს, რომ შპს ------- სააპელაციო საჩივარი (სასარჩელო მოთხოვნა - 21.05.2019 წლის სამართალდარღვევის ოქმი #CB990673 ბათილად ცნობის შესახებ, ჯარიმა 5000 ლარი) არ დაკმაყოფილდა. ითხოვს აღნიშნულ თანხაზე დარიცხული საურავის მოხსნას. \n\n\nფაქტების აღწერა: \nმომსახურების დეპარტამენტის მიერ წარმოდგენილი ინფორმაციით დგინდება, რომ 11.06.2023 წლისათვის გადასახადების ადმინისტრირების საინფორმაციო სისტემაში აღრიცხული ინფორმაციის მიხედვით შპს „-------“ (ს/ნ -------) დროებითი აღრიცხვის ბარათზე ფიქსირდება 21.05.2019 წლის სამართალდარღვევის ოქმით NCB990673 დარიცხული სანქცია 5000 ლარის ოდენობით. 18.05.2023 წელს შპს „-------“ (ს/ნ ------) დროებითი აღრიცხვის ბარათიდან ძირითად ბარათზე გადატანილია (აღიარებულია) აღნიშნული ჯარიმა 5000 ლარი. ჯარიმის აღიარებამდე, 17.05.2023 წლის მდგომარეობით ერიცხებოდა ზედმეტობა 7969.26 ლარი და დამატებით დარიცხული თანხები, რომელიც არ არის აღიარებული, სულ 7935.71 ლარი, მათ შორის ჯარიმა 5000 ლარი, საურავი 2935.71 ლარი. დროებით ბარათზე ჯარიმასთან ერთად საურავის არსებობა გამოწვეულია იმით, რომ ნაერთი ბარათის (გადასახადის გადახდის სავადო თარიღით დალაგებული) მიხედვით ჯარიმა 5000 ლარი დაფარულია 06.08.2019 წელს გადახდილი თანხით, ნაერთი ბარათის მიხედვით 06.08.2019 წელს სავადო თარიღზე ჯარიმის დაფარვის შემდეგ ფიქსირდება ზედმეტობა 31138.64 ლარი, ხოლო აღიარებული ბარათის 03 ივლისი 2023 N 15691 მიხედვით, ჯარიმის აღიარებამდე, 06.08.2019 წ. სავადო თარიღზე ფიქსირდება ზედმეტობა 36138.64 ლარი. 11.08.2019 წლის სავადო თარიღიდან წარმოშობილია ახალი ძირითადი დავალიანება, რაზედაც დამატებით დარიცხულია და დაფარულია საურავი 42027.10 ლარი. ამასთან, ჯარიმის აღიარებამდე ძირითად ბარათზე დარიცხული და დაფარული საურავი შეადგენს 39091.41 ლარს. სხვაობა 2935.69 ლარი ჯარიმის აღიარებამდე აღრიცხული იყო დროებითი აღრიცხვის ბარათზე საურავის ნაწილში.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები. \nსაქართველოს საგადასახადო კოდექსის 53-ე მუხლის პირველი ნაწილის თანახმად, საგადასახადო ვალდებულებად ითვლება პირის ვალდებულება, გადაიხადოს ამ კოდექსით დაწესებული, აგრეთვე ამ კოდექსით დაწესებული და მუნიციპალიტეტის წარმომადგენლობითი ორგანოს მიერ შემოღებული გადასახადი. ამავე მუხლის მე-2 ნაწილის თანახმად, პირს საგადასახადო ვალდებულება ეკისრება საქართველოს საგადასახადო კანონმდებლობით დადგენილ იმ გარემოებათა წარმოქმნის მომენტიდან, რომლებიც ითვალისწინებს გადასახადის გადახდას. ამავე მუხლის მე-3 ნაწილის თანახმად, საგადასახადო ვალდებულების შესრულებად ითვლება გადასახადის თანხის დადგენილ ვადაში გადახდა. \nსაქართველოს საგადასახადო კოდექსის 269-ე მუხლის პირველი ნაწილის თანახმად, საგადასახადო სამართალდარღვევად ითვლება პირის მართლსაწინააღმდეგო ქმედება (მოქმედება ან უმოქმედობა), რომლისთვისაც ამ კოდექსით გათვალისწინებულია პასუხისმგებლობა. საგადასახადო სამართალდარღვევისათვის პირს პასუხისმგებლობა შეიძლება დაეკისროს მხოლოდ ამ კოდექსით დადგენილი საფუძვლითა და წესით. \nსაქართველოს საგადასახადო კოდექსის 270-ე მუხლის პირველი ნაწილის თანახმად საგადასახადო სანქცია არის პასუხისმგებლობის ზომა ჩადენილი საგადასახადო სამართალდარღვევისათვის. ამავე მუხლის მე-2 ნაწილის თანახმად, საგადასახადო სანქცია გამოიყენება გაფრთხილების, საურავის, ფულადი ჯარიმის, სამართალდარღვევის საქონლის ან/და სატრანსპორტო საშუალების უსასყიდლოდ ჩამორთმევის სახით, ამ კოდექსით გათვალისწინებულ შემთხვევებში.\nამავე მუხლის მე-6 ნაწილის თანახმად, საგადასახადო სანქციას საურავი არ ერიცხება. \nსაქართველოს საგადასახადო კოდექსის 272-ე მუხლის თანახმად, საურავი არის საგადასახადო სანქცია, რომელიც პირს ეკისრება საგადასახადო კანონმდებლობით დადგენილ ვადაში გადასახადის გადასახდელი თანხის გადაუხდელობისათვის. \nამავე მუხლის მე-2 ნაწილის თანახმად, საურავი ერიცხება გადასახადის თანხას, რომელიც არის სხვაობა გადასახადის გადამხდელის მიერ შეუსრულებელ საგადასახადო ვალდებულებებსა და ზედმეტად გადახდილი გადასახადების ჯამს შორის. თუ ამ კოდექსით სხვა რამ არ არის გათვალისწინებული, საურავის დარიცხვა ხორციელდება თითოეული ვადაგადაცილებული დღისათვის, გადასახადის გადახდის ვადის ამოწურვის დღის მომდევნო დღიდან. \nსაქართველოს საგადასახადო კოდექსის 269-ე მუხლის მე-7 თანახმად, საგადასახადო ორგანოს/დავის განმხილველ ორგანოს ან სასამართლოს უფლება აქვს, გაათავისუფლოს კეთილსინდისიერი გადასახადის გადამხდელი ამ კოდექსით გათვალისწინებული სანქციისაგან, თუ სამართალდარღვევა გამოწვეულია გადასახადის გადამხდელის შეცდომით/არცოდნით.\nშემოსავლების სამსახური მიუთითებს, რომ ნაერთი ბარათის (გადასახადის გადახდის სავადო თარიღით დალაგებული) მიხედვით ჯარიმა 5000 ლარი დაფარულია 06.08.2019 წელს გადახდილი თანხით, ნაერთი ბარათის მიხედვით 06.08.2019 წელს სავადო თარიღზე ჯარიმის დაფარვის შემდეგ ფიქსირდება ზედმეტობა 31138.64 ლარი, ხოლო აღიარებული ბარათის მიხედვით, ჯარიმის აღიარებამდე, 06.08.2019 წ. სავადო თარიღზე ფიქსირდება ზედმეტობა 36138.64 ლარი. 11.08.2019 წლის სავადო თარიღიდან წარმოშობილია ახალი ძირითადი დავალიანება, რაზედაც დამატებით დარიცხულია და დაფარულია საურავი 42027.10 ლარი. ამასთან, ჯარიმის აღიარებამდე ძირითად ბარათზე დარიცხული და დაფარული საურავი შეადგენს 39091.41 ლარს. სხვაობა 2935.69 ლარი ჯარიმის აღიარებამდე აღრიცხული იყო დროებითი აღრიცხვის ბარათზე საურავის ნაწილში.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ გადასახადის გადამხდელის პირადი აღრიცხვის ბარათზე დარიცხული საურავი მართლზომიერია და არ ექვემდებარება შემცირებას. ამასთან, განსახილველ შემთხვევაში საქართველოს საგადასახადო კოდექსის 269-ე მუხლის მე-7 ნაწილის გამოყენება შემოსავლების სამსახურს მიზანშეწონილად არ მიაჩნია. \n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ : \n\n\n1. შპს „-------“ (ს/ნ -------) საჩივარი არ დაკმაყოფილდეს; \n2. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან საქალაქო სასამართლოში (მის.: ქ. ქუთაისი, ვიქტორ კუპრაძის ქ. N11), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსხვადასხვა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n7\n\nდოკუმენტის დათვალიერება\n\ninfohub@rs.ge",
    "title": "Document 7086071c-ea2e-4512-8ce4-ad83d3352e88"
  }
}