{
  "id": "0963c158-61b1-4194-a9a8-ad0ea0c1849a",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nდასაბეგრი პირი/ეკონომიკური საქმიანობის განხორციელება\n20 იანვარი 2023\nდოკუმენტის #:\nC-110/94\nდოკუმენტის ტიპი:\nევროპის კავშირის მართლმსაჯულების სასამართლოს (CJEU) გადაწყვეტილება\nსტატუსი:\nმოქმედი\nმიღების თარიღი:\n29 თებერვალი 1996\nკატეგორია:\nევროპის კავშირის მართლმსაჯულების სასამართლოს (CJEU) გადაწყვეტილება\nდოკუმენტის მიმღები:\nსასამართლო\nკონსოლიდირებული ცვლილება\nძირითადი/კონსოლიდირებული დოკუმენტი\nსაკანონმდებლო ნორმა:\nდღგ-ით დასაბეგრი პირი\nჩამოტვირთვა\nგაზიარება\n\nწევრი სახელმწიფო\n\n\t\n\nბელგია\n\n\n\n\nსაქმის ნომერი\n\n\t\n\nC-110/94\n\n\n\n\nმხარეები\n\n\t\n\nIntercommunalevoor zeewaterontzilting v. Belgian State\n\n\n\n\nთარიღი\n\n\t\n\n29/02/1996\n\n\n\n\nსამართლებრივი\n\nსაფუძველი\n\n\t\n\n1977 წლის17 მაისის დღგ-ის მე-6 დირექტივის მე-4 მუხლის 1-ლი და მე-2 ნაწილები (2006 წლის 28 ნოემბრისდირექტივის მე-9 მუხლის 1-ლი ნაწილი)\n\n \n\n\n\n\nსაქართველოსსაგადასახადო კოდექსის შესაბამისი ნორმები\n\n \n\n\t\n\n158-ე მუხლის1-ლი ნაწილი\n\n \n\n\n\nდასაბეგრი პირი/ეკონომიკური საქმიანობის განხორციელება\n \n \nფაქტობრივი გარემოება\nIntercommunale voor Zeewaterontzilting (შემდგომში კომპანია) დაარსდა ზღვისა და მლაშე წყლების გადამუშავების საქმიანობის განხორციელების მიზნით. აღნიშნულის მისაღწევად კომპანიამ შეიძინა გარკვეული აქტივები და შეუკვეთა კვლევა დემარილიზაციის ქარხნის მშენებლობის პროექტის მომგებიანობის შესახებ. პროექტის შესწავლით გამოვლინდა მომგებიანობასთან დაკავშირებული არაერთი პრობლემა, რის გამოც პროექტი შეჩერდა. შესაბამისად, დაიწყო კომპანიის ლიკვიდაციის პროცესი ისე, რომ მას არანაირი საქმიანობის განხორციელება დაწყებული არ ჰქონდა.\nსაგადასახადო შემოწმების ფარგლებში კომპანიას შეუმცირდა დღგ-ს ჩათვლები იმ მიზეზით, რომ კომპანიას არ განუხორციელებია დასაბეგრი ოპერაციები. \nკომპანიამ ზემოაღნიშნული დარიცხვა გაასაჩივრა ეროვნულ სასამართლოში, სადაც განაცხადა, რომ ჰქონდა დასაბეგრი ოპერაციის განხორციელების განზრახვა და გააჩნდა აღნიშნულის დამადასტურებელი დოკუმენტაცია, მიუთითა ასოციაციის წესდებასა და იმ ფაქტზე, რომ მან დაიქირავა პერსონალი, დააარსა საწარმო და აიღო სესხები. ასევე, კომპანიამ არგუმენტად მოიყვანა სასამართლოს გადაწყვეტილება C 268/83 საქმეზე (Rompelman). აღნიშნული გარემოებების გათვალისწინებით, ეროვნულმა სასამართლომ შეაჩერა სამართალწარმოება და მიმართა ევროპის სასამართლოს.\n \nდასმული კითხვა\n1. თუ კომპანია, რომელიც ფუძნდება ეკონომიკური საქმიანობის განხორციელების მიზნით, წარმოადგენს დასაბეგრ პირს, მაშინ ამ საქმიანობის მომგებიანობის შესწავლის მიზნით განხორციელებული კვლევის დაკვეთა განიხილება თუ არა ეკონომიკურ საქმიანობად დირექტივის მე-9 მუხლის შესაბამისად?\n2. ვინაიდან კომპანია საოპერაციო ფაზაზე არ გადასულა და განხორციელდა ლიკვიდაცია, ითვლება თუ არა, რომ პირი თავიდანვე არ წარმოადგენდა დასაბეგრ პირს და ძველი თარიღითვე უქმდება თუ არა დასაბეგრი პირის სტატუსი?\n\n\nსასამართლოს გადაწყვეტილება\n2006 წლის 28 ნოემბრის დირექტივის მე-9 მუხლის 1-ლი ნაწილის შესაბამისად, დღგ-ით დასაბეგრ პირად განიხილება ნებისმიერი პირი, რომელიც ნებისმიერ ადგილზე დამოუკიდებლად ახორციელებს ნებისმიერი სახის ეკონომიკურ საქმიანობას, მიუხედავად ამ საქმიანობის მიზნისა და შედეგისა.\nროგორც სასამართლომ C 268/83 საქმეზე (Rompelman) დაადგინა, ეკონომიკური საქმიანობა შეიძლება მოიცავდეს რამდენიმე სახის თანმიმდევრული ქმედების განხორციელებას და მოსამზადებელი საქმიანობები (მაგ. აქტივების შეძენა) განიხილება, როგორც ეკონომიკური საქმიანობის შემადგენელი ნაწილი.\nდღგ-ის ნეიტრალურობის პრინციპი მოითხოვს, რომ საგადასახადო რეგულაციები იყოს ნეიტრალური და თანასწორი ყველასთვის, რაც ნიშნავს იმას, რომ ბიზნესის დაწყების მიზნით საინვესტიციო დანახარჯების გაწევა მიჩნეული უნდა იყოს ეკონომიკური საქმიანობის განხორციელებად. შესაბამისად, აღნიშნულ ხარჯებზე გადახდილი დღგ გათვალისწინებული უნდა იყოს ჩათვლებში. დირექტივის მე-9 მუხლის სხვაგვარი ინტერპრეტაცია დაამძიმებს გადამხდელის საგადასახადო ტვირთს.\n\n\nაღნიშნულზე დაყრდნობით, სასამართლომ მიიღო შემდეგი გადაწყვეტილება:\n1.თუ კომპანია, რომელიც ფუძნდება ეკონომიკური საქმიანობის განხორციელების მიზნით, წარმოადგენს დასაბეგრ პირს, მაშინ ამ საქმიანობის მომგებიანობის შესწავლის მიზნით განხორციელებული კვლევის დაკვეთაც განხილული უნდა იქნეს ეკონომიკური საქმიანობის განხორციელებად. ეკონომიკური საქმიანობის განხორციელების მიზნის დასადგენად კი საგადასახადო ორგანოს უფლება აქვს პირისგან მოითხოვოს ფაქტობრივი გარემოებების დამადასტურებელი მტკიცებულებები.\n2.დასაბეგრი პირის სტატუსი არ შეიძლება გაუქმდეს უკუძალით, მაშინაც კი თუ კომპანია არ დაიწყებს ეკონომიკური საქმიანობის განხორციელებას და დაიწყება ლიკვიდაციის პროცესი, გარდა იმ შემთხვევისა, თუ დგინდება თაღლითობის ფაქტი ან ჩათვლის უფლების ბოროტად გამოყენების განზრახვა.                                                    \n \nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n170\n\nდოკუმენტის დათვალიერება\n\ninfohub@rs.ge",
    "title": "Document 0963c158-61b1-4194-a9a8-ad0ea0c1849a"
  }
}