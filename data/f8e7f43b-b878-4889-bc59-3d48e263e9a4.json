{
  "id": "f8e7f43b-b878-4889-bc59-3d48e263e9a4",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19729/2/2023\n07 ივლისი 2023\nდოკუმენტის #:\n19729/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n05 ივლისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, დაბეგვრის ობიექტი, გაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის, უსასყიდლოდ საქონლის მიწოდება/მომსახურების გაწევა ან/და ფულადი სახსრების გადაცემა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19729/2/2023\n05.07.2023\n\n\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\n\n\nმომჩივანი: შპს „---------“ (ს/ნ --------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 23.06.2023 წელს განიხილა და მიიღო გადაწყვეტილება შპს --------- 21.05.2023 წელს რეგისტრირებულ საჩივარზე (რეგისტრაციის №19729/2/2023).\n\n\n\n\nდავის საგანი: \nარარეზიდენტ საწარმოზე გაცემული თანხის უპროცენტო სესხად დაკვალიფიცირება. \n\n\nგასაჩივრებული გადაწყვეტილება: \n1. აუდიტის დეპარტამენტის 22.12.2022 წლის №007-358 საგადასახადო მოთხოვნა; \n2. შემოსავლების სამსახურის 5.05.2023 წლის №9917 ბრძანება.\n\n\nდარიცხული თანხა: 117 941,98 ლარი. \nმათ შორის: \nგადასახადი - 37 592 \nდღგ - (-199 809) \nმოგების გადასახადი - 237 401 \nჯარიმა - 37 592 \nსაურავი - 42 757,98\n\n\nფაქტების აღწერა/დარიცხვის საფუძვლები \nაუდიტის დეპარტამენტის 6.12.2022 წლის შემოწმების აქტით შემოწმებულია მომჩივნის საქმიანობის 1.01.2019 წლიდან 1.08.2022 წლამდე საანგარიშო პერიოდი. შემოწმების აქტიდან ირკვევა, რომ სადავო დარიცხვა გამოწვეულია შემდეგი გარემოებებით: \nგანხორციელებული იმპორტის ოპერაციების და საბანკო ანგარიშების ამონაწერების მიხედვით, გადასახადის გადამხდელს უფიქსირდება გარკვეული თანხების გადარიცხვები -------ში კომპანია „-------“-ისთვის. აღნიშნული კომპანიიდან პერიოდულად ხორციელდება საქონლის შეძენა და შესაბამისი იმპორტის ოპერაციები. ამასთან, გარკვეულ შემთხვევებში ადგილი აქვს გადარიცხული თანხის უკან დაბრუნებას. კერძოდ, 30.12.2019 წელს „--------“-მ პირველად დაუბრუნა გადარიცხული თანხა 836 792,58 ლარის ოდენობით, ხოლო 23.08.2022 წელს - 1 115 840 ლარის ოდენობით (შემოწმებით განსაზღვრული შესამოწმებელი პერიოდის შემდგომ პერიოდში).\nსაგადასახადო ორგანომ უკან დაბრუნებულ თანხებთან მიმართებაში შეცვალა ოპერაციის შინაარსი და ჩათვალა არარეზიდენტ საწარმოზე გაცემულ უპროცენტო სესხად. საგადასახადო კოდექსის 982 მუხლის მე-3 ნაწილის „ზ“ ქვეპუნქტის მიხედვით, განისაზღვრა მოგების გადასახადით დასაბეგრი ბაზა. შესამოწმებელი პერიოდის განმავლობაში დაბრუნებული თანხა, თანხა ასახული იქნა მოგების გადასახადის ჩასათვლელ თანხაში. ასევე, უპროცენტო სესხზე გაანგარიშდა შესაბამისი საპროცენტო სარგებელი ეროვნული ბანკის მიერ დადგენილი საპროცენტო განაკვეთით, რომელიც დაიბეგრა საგადასახადო კოდექსის 983 მუხლის მე-3 ნაწილის ,,ზ“ ქვეპუნქტის მიხედვით. ყოველივე აღნიშნულის გათვალისწინებით, გადამხდელს დაერიცხა გადასახადი, ხოლო საგადასახადო დეკლარაციაში გადასახადის თანხი შემცირებისთვის დაეკისრა საგადასახადო კოდექსის 275-ე მუხლით გათვალისწინებული ჯარიმა.\nშემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 22.12.2022 წლის №007-358 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 5.05.2023 წლის №9917 ბრძანებით საჩივარი დაკმაყოფილდა ნაწილობრივ, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 302-ე მუხლის მე-2 და მე-6 ნაწილებზე, 136-ე მუხლის მე-3 ნაწილზე, 61-ე მუხლის მე-3 ნაწილზე, 73-ე მუხლის მე-9 ნაწილის ,,ბ“ ქვეპუნქტზე, 97-ე მუხლის პირველი ნაწილის „ბ“ და ,,გ“ ქვეპუნქტებზე, 982 მუხლის მე-3 ნაწილის „ზ“ ქვეპუნქტზე, 983 მუხლის პირველ ნაწილზე, 43-ე მუხლის მე-4 ნაწილზე, ფაქტობრივ გარემოებებზე და მიიჩნევს, რომ პირველ სადავო საკითხთან დაკავშირებით ოპერაციის კვალიფიკაციის შეცვლა და კომპანია „--------“-ის მიერ უკან დაბრუნებული თანხების არარეზიდენტ საწარმოზე გაცემულ უპროცენტო სესხად, ხოლო უპროცენტო სესხზე გაანგარიშებული საპროცენტო შემოსავლის უსასყიდლოდ გაწეულ მომსახურებად განხილვა მართლზომიერია. ამდენად, შემოწმებით საგადასახადო ვალდებულებების განსაზღვრა შესაბამისობაშია კანონმდებლობის მოთხოვნებთან, გადასახადის გადამხდელის საჩივარი აღნიშნულ ნაწილში დაუსაბუთებელია და არ არსებობს მისი დაკმაყოფილების სამართლებრივი საფუძვლები.\n\n\nმომჩივნის არგუმენტაცია \nმოგების გადასახადში შემმოწმებლების მიერ განხორციელდა საგადასახადო კოდექსის 73-ე მუხლის შესაბამისად. უკან დაბრუნებულ თანხებთან მიმართებაში შეიცვალა ოპერაციის შინაარსი და განხილულ იქნა აღნიშნული არარეზიდენტ საწარმოზე გაცემულ უპროცენტო სესხად შესაბამისად საგადასახადო კოდექსის 982 მუხლის მესამე ნაწილის ,,ზ\" პუნქტის თანახმად განისაზღვრა მოგების გადასახადით დასაბეგრი ბრუნვა. საწარმოო არ ეთანხმება შემმოწმებლების მიერ განსაზღვრულ პროცენტის ოდენობას. ამასთან, გასათვალისწინებელია ის გარემოება, რომ აღნიშნული გადარიცხვა განხორციელებულ იქნა საქონლის შესაძენად და რომელიც დაბრუნდა 2019 წლის დეკემბრის თვეში, ვინაიდან ვერ განხორციელდა კონტრაქტით გათვალისწინებული ვალდებულებების შესრულება. გარდა აღნიშნულისა, შემმოწმებლების მიერ წინასწარ ავანსად გადარიცხულ თანხებზე დარიცხულ იქნა მოგების გადასახადი იმის გათვალისწინებით, რომ საწარმო საქონლის მიღების შემთხვევაში იტოვებს ჩათვლის უფლებას შემოწმების მიმდინარეობისას და ასევე მის დასრულების მომენტში უკვე განხორციელდა ავანსად გადარიცხული თანხებით გათვალისწინებული ვალდებულებების შესრულება საქონლის სრულად მიღება და დღეის მდგომარეობით კომპანიას სრულად აქვს მიღებული კონტრაქტით გათვალისწინებული საქონელი. აღნიშნულის გათვალისწინებით, რაც ასევე შემმოწმებელს აღნიშნული აქვს კიდეც შემოწმების აქტში, საწარმოს ეძლევა უფლება დააზუსტოს დეკლარაციები და მიიღოს მოგების გადასახადში ჩათვლის უფლება. თუმცა მას რჩება დარიცხული ჯარიმები, რაც არასწორია ვინაიდან გადარიცხვები არ განხორციელებულა არც ურთიერთდამოკიდებულ პირებს შორის, არც თავისუფალ ეკონომიკურ ზონაში და შეღავათიანი დაბეგვრის მქონე ქვეყნებში რეგისტრირებულ კომპანიაში.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 73-ე მუხლის მე-9 ნაწილის ,,ბ“ ქვეპუნქტის თანახმად, საგადასახადო ვალდებულების განსაზღვრის მიზნით საგადასახადო ორგანოს უფლება აქვს სამეურნეო ოპერაციის ფორმისა და შინაარსის გათვალისწინებით შეცვალოს მისი კვალიფიკაცია, თუ ოპერაციის ფორმა არ  შეესაბამება მის შინაარსს. ამავე მუხლის მე-4 ნაწილის მიხედვით, თუ რაიმე თანხა გამოიყენება კონკრეტული პირის ინტერესებისათვის, ჩაითვლება, რომ ეს თანხა მიღებული აქვს ამ პირს.\nსაგადასახადო კოდექსის 97-ე მუხლის პირველი ნაწილის „ბ“ და ,,გ“ ქვეპუნქტების მიხედვით, რეზიდენტი საწარმოს (გარდა ამ მუხლის მე-2, მე-8 და მე-9 ნაწილებით გათვალისწინებული შემთხვევებისა) მოგების გადასახადით დაბეგვრის ობიექტია: \nბ) გაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის; \nგ) უსასყიდლოდ საქონლის მიწოდება/მომსახურების გაწევა ან/და ფულადი სახსრების გადაცემა. საგადასახადო კოდექსის 982 მუხლის მე-3 ნაწილის „ზ“ ქვეპუნქტის თანახმად, მოგების გადასახადით იბეგრება ფიზიკურ პირზე ან არარეზიდენტზე სესხის გაცემა (გარდა უცხო ქვეყნის აღიარებულ საფონდო ბირჟაზე განთავსებული სასესხო ფასიანი ქაღალდის შეძენისა). \nამავე მუხლის მე-8 ნაწილის თანახმად, თუ მოხდა გაცემული სესხის/გადახდილი ავანსის თანხის დაბრუნება ან გადახდილი ავანსის სანაცვლოდ საქონლის/მომსახურების მიღება, პირი უფლებამოსილია სესხის/ავანსის თანხის დაბრუნების ან საქონლის/მომსახურების ფაქტობრივად მიღების საანგარიშო პერიოდში დაბრუნებული თანხის ან მიღებული საქონლის/მომსახურების საკომპენსაციო თანხის შესაბამისად გამოანგარიშებული მოგების გადასახადის ოდენობით ჩაითვალოს და ამ კოდექსით დადგენილი წესით დაიბრუნოს ადრე გადახდილი მოგების გადასახადის თანხა. \nსაგადასახადო კოდექსის 983 მუხლის პირველი ნაწილის თანახმად, ამ მუხლის მიზნებისათვის საქონლის მიწოდება ან მომსახურების გაწევა, რომლის მიზანი არ არის მოგების, შემოსავლის ან კომპენსაციის მიღება, უსასყიდლოდ მიწოდებად ითვლება.\nსაბჭოს სხდომაზე საჩივრის ზეპირი განხილვისას აუდიტის დეპარტამენტის წარმომადგენელმა განმარტა, რომ გადასახადის გადამხდელს გადარიცხული აქვს გარკვეული თანხები -------ში კომპანია „--------“-ისთვის. აღნიშნული კომპანიიდან პერიოდულად ხორციელდება საქონლის შეძენა და შესაბამისი იმპორტის ოპერაციები. ამასთან, გარკვეულ შემთხვევებში ადგილი აქვს გადარიცხული თანხის უკან დაბრუნებას. კერძოდ, 30.12.2019 წელს დაბრუნებულია გადარიცხული თანხა 836 792,58 ლარის ოდენობით, ხოლო 23.08.2022 წელს - 1 115 840 ლარის ოდენობით. ამასთან, კომპანია „-------“-ის მიერ საქონლის მიწოდებამდე ან/და თანხის დაბრუნებამდე ფიქსირდებოდა თანხების მრავალჯერადი გადარიცხვები. შესაბამისად, საბჭო მიიჩნევს, რომ ოპერაციის კვალიფიკაციის შეცვლა და კომპანია „---------“-ის მიერ უკან დაბრუნებული თანხების არარეზიდენტ საწარმოზე გაცემულ უპროცენტო სესხად, ხოლო უპროცენტო სესხზე გაანგარიშებული საპროცენტო შემოსავლის უსასყიდლოდ გაწეულ მომსახურებად განხილვა მართლზომიერია.\nზემოაღნიშნული საკანონმდებლო ნორმებისა და ფაქტობრივი გარემოებების გათვალისწინებით საბჭოს მიაჩნია, რომ შემოსავლების სამსახურის 5.05.2023 წლის №9917 ბრძანება კანონშესაბამისია და არ არსებობს მისი გაუქმების სამართლებრივი საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nოპერაციისთვის კვალიფიკაციის შეცვლის საფუძვლები და სამეურნეო ოპერაციების ეკონომიკური გავლენა (73-ე მუხლის მე-9 ნაწილი)\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n24\n\nდოკუმენტის დათვალიერება\n\ninfohub@rs.ge",
    "title": "Document f8e7f43b-b878-4889-bc59-3d48e263e9a4"
  }
}