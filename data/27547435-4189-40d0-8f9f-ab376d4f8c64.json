{
  "id": "27547435-4189-40d0-8f9f-ab376d4f8c64",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №24333/2/2024\n21 იანვარი 2025\nდოკუმენტის #:\n24333/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n27 დეკემბერი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვა\nჩამოტვირთვა\nგაზიარება\n1\nI ეტაპი - შემოსავლების სამსახური\n3 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№24333/2/2024\n27 დეკემბერი 2024 \n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: უსფ(წ) „-------------“ (ს/ნ -------------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 5.12.2024 წელს განიხილა და მიიღო გადაწყვეტილება უსფ(წ) „-------------“ს  25.11.2024 წელს რეგისტრირებულ საჩივარზე (რეგისტრაციის №24333/2/2024).\n\n\nდავის საგანი: \nშემოსავლების სამსახურის 2.08.2024 წლის №17999 ბრძანების აღსრულების შედეგები.\n\n\nგასაჩივრებული გადაწყვეტილება: \n1. აუდიტის დეპარტამენტის 30.09.2024 წლის №066-16 საგადასახადო მოთხოვნა;\n2. შემოსავლების სამსახურის 7.11.2024 წლის №23713 ბრძანება.\n\n\nდარიცხული თანხა: 141 525,69 ლარი. \nმათ შორის:\nსაშემოსავლო გადასახადი - 85 586\nჯარიმა - 42 893\nსაურავი - 13 046,69\n\n\nფაქტების აღწერა/დარიცხვის საფუძვლები \nაუდიტის დეპარტამენტის 19.03.2024 წლის შემოწმების აქტით შემოწმებულია მომჩივნის საქმიანობის 9.06.2023 წლიდან 15.12.2023 წლამდე საანგარიშო პერიოდი. შემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 22.03.2024 წლის №066-4 საგადასახადო მოთხოვნა, რაც გასაჩივრდა შემოსავლების სამსახურში.\nმომჩივანი არ ეთანხმებოდა გაწეული ხარჯების არაპირდაპირი მეთოდით განსაზღვრას 25%-იანი რენტაბელობიდან გამომდინარე და აღნიშნულის გათვალისწინებით, ეკონომიკურ საქმიანობასთან დაუკავშირებელი ხარჯის საწარმოს დირექტორზე გაცემულ ხელფასად განხილვას.\nშემოსავლების სამსახურის 15.05.2024 წლის №11189 ბრძანებით საჩივარი ნაწილობრივ დაკმაყოფილდა:\n- გადასახადის გადამხდელს მიეცა წინადადება ამ ბრძანების ჩაბარებიდან 15 კალენდარული დღის ვადაში აუდიტის დეპარტამენტისთვის წარედგინა დოკუმენტურად დადასტურებული მტკიცებულებები, მათ შორის გამყიდველი ფიზიკური პირების სათანადო წესით ნოტარიულად დადასტურებული ახსნა განმარტებები, მომჩივნის მიერ სადავო პერიოდში შეძენილი მოცვის პერიოდის, რაოდენობისა და ღირებულების მითითებით;\n-დაევალა აუდიტის დეპარტამენტს ყოველმხრივ შეესწავლა/გამოიკვლია წარდგენილი მტკიცებულებები, მ.შ. საჩივარზე თანდართული მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში, განეხორციელებინა საგადასახადო ვალდებულებების კორექტირება (შემცირება);\n- დანარჩენ ნაწილში საჩივარი არ დაკმაყოფილდა.\nშემოსავლების სამსახურის ბრძანების აღსრულების მიზნით გამოიცა აუდიტის დეპარტამენტის 13.06.2024 წლის დასკვნა.\nსაგადასახადო შემოწმების შედეგების გადაანგარიშების თაობაზე გამოცემული დასკვნის მიხედვით დგინდება შემდეგი: \nგადასახადის გადამხდელმა შემოსავლების სამსახურის ბრძანებით განსაზღვრულ ვადაში წარადგინა ნაწილობრივ გამყიდველი ფიზიკური პირების სათანადო წესით ნოტარიულად დადასტურებული ახსნა-განმარტებები, მომჩივნის მიერ სადავო პერიოდში შეძენილი მოცვის პერიოდის, რაოდენობისა და ღირებულების მითითებით (სულ 49 შესყიდვის აქტზე). გადაანგარიშებით მოხდა იმ შეძენების გათვალისწინება სრულად, რაზეც გადამხდელმა წარადგინა გამყიდველი ფიზიკური პირების ნოტარიულად დამოწმებული ახსნა-განმარტებები, ხოლო რაზეც ვერ მოხდა დამატებითი ინფორმაციის წარდგენა, შეძენების იმ ნაწილში ხარჯების კორექტირება არ განხორციელდა.\nმომჩივანი არ ეთანხმებოდა აღსრულების შედეგებს და ითხოვდა დამატებით წარდგენილი სანოტარო აქტების საფუძველზე მომხდარიყო შესყიდვების ხარჯების გადაანგარიშება და დარიცხული თანხების შემცირება.\nშემოსავლების სამსახურის 2.08.2024 წლის №17999 ბრძანებით საჩივარი დაკმაყოფილდა ნაწილობრივ:\n- სადავო საკითხთან დაკავშირებით, დაევალა აუდიტის დეპარტამენტს დამატებით შეესწავლა საჩივარზე თანდართული მტკიცებულებები და შესწავლის შედეგების გათვალისწინებით, სათანადო საფუძვლების არსებობის შემთხვევაში, განეხორციელებინა საგადასახადო ვალდებულებების კორექტირება (შემცირება);\n- დანარჩენ ნაწილში საჩივარი არ დაკმაყოფილდა.\nშემოსავლების სამსახურის 2.08.2024 წლის №17999 ბრძანების აღსრულების მიზნით გამოიცა აუდიტის დეპარტამენტის 12.09.2024 წლის დასკვნა, რომლის საფუძველზე მომჩივანს წარედგინა აუდიტის დეპარტამენტის 30.09.2024 წლის №066-16 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 7.11.2024 წლის №23713 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nმომჩივნის არგუმენტაცია \nგამოქვითვებში არ არის გათვალისწინებული კომპანიის მიერ წარდგენილი სანოტარო აქტების ნაწილში მოცემული ხარჯები.\nშესყიდვების გაუთვალისწინებლობა გულისხმობს შესყიდვის დამადასტურებელი არასრულყოფილი დოკუმენტის (მოცვის შესყიდვის აქტი) არსებობას. სრულყოფილად შევსებული აქტი უნდა აკმაყოფილებდეს შემდეგ მოთხოვნებს: 1) ოპერაციაში მონაწილე მხარეების სრული იდენტიფიცირება; 2) ოპერაციის მოხდენის თარიღი; 3) დოკუმენტის ნომერი;4) ოპერაციის სრული აღწერილობა რაოდენობისა და ფასების მითითებით; 5) მხარეთა ხელმოწერები. ფიზიკური პირის მიერ რაიმე სახის სოფლის მეურნეობის პროდუქციის რეალიზაცია მხოლოდ შემსყიდველი მეწარმე სუბიექტისთვის წარმოადგენს აღრიცხავდეს. ფიზიკური პირები მოცემულ შემთხვევაში არ წარმოადგენენ საგადასახადო კუთხით დაბეგვრას, შესაბამისად, გარკვეულ პერიოდის გასვლის შემდეგ რეალიზაციის ფაქტი მისთვის კარგავს აქტუალობას, რაც არ გამორიცხავს მისი მხრიდან არასწორ ინტერპრეტირებას ან დეტალების აღწერის ფაქტს. ამასთან, გამყიდველი ფიზიკური პირების მოძიება საკმაოდ რთული და დროში გაწელილი პროცესია, შესაბამისად, შესაძლებლობის მიხედვით ხდება მათგან ახსნაგანმარტებების მიღება. საქართველოში მოქმედი კანონმდებლობა არ კრძალავს მეწარმის მიერ დამატებითი დოკუმენტის წარმოდგენის უფლებას. ორგანიზაციულად რთულია შესყიდვის აქტებში მოცემული პირების სრულად, მოკლე დროში ფიზიკურად მოძიება, ამდენად მოცემულ საჩივარს თან ერთვის გამყიდველი ფიზიკური პირების ნაწილის ნოტარიულად დადასტურებული ახსნა-განმარტებები, შეძენილი მოცვის პერიოდის, რაოდენობის, ღირებულების მითითებით. წარმოდგენილი სანოტარო აქტების საფუძველზე მომჩივანი ითხოვს დარიცხული თანხების კორექტირებას (შემცირებას). \n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო შემოწმების შედეგების გადაანგარიშების თაობაზე გამოცემული 12.09.2024 წლის დასკვნიდან დგინდება შემდეგი:\nშემოწმების შედეგად შესწავლილია გადასახადის გადამხდელის მიერ წარმოდგენილი დოკუმენტაცია, კერძოდ, გამყიდველი ფიზიკური პირების სათანადო წესით ნოტარიულად დადასტურებული ახსნა-განმარტებები, მომჩივნის მიერ სადავო პერიოდში შეძენილი მოცვის პერიოდის, რაოდენობის და ღირებულების მითითებით (სულ 15 შესყიდვის აქტზე). გადაანგარიშებით, შემოწმებისას გათვალისწინებულია შეძენები, რომლებზეც გადასახადის გადამხდელის მიერ წარმოდგენილი იყო გამყიდველი ფიზიკური პირების ნოტარიულად დამოწმებული ახსნა-განმარტებები. შეძენების ის ნაწილი, რაზეც ვერ მოხდა დამატებითი ინფორმაციის წარმოდგენა, გადაანგარიშების ეტაპზე არ იქნა გათვალისწინებული.\nგადასახადის გადამხდელის მიერ არ არის წარმოდგენილი არსებითი მნიშვნელობის რაიმე არგუმენტი/მტკიცებულებები, თუ რა ნაწილში არ აღსრულდა აუდიტის დეპარტამენტის მიერ შემოსავლების სამსახურის 2.08.2024 წლის №17999 ბრძანება.\nსაბჭოს მიაჩნია, რომ აუდიტის დეპარტამენტის მიერ, შემოსავლების სამსახურის 2.08.2024 წლის №17999 ბრძანება აღსრულებულია ამავე ბრძანებით მიღებული გადაწყვეტილების შესაბამისად.\nამდენად, საქმეზე არსებული მტკიცებულებების და განხორციელებული გადაანგარიშების შედეგებზე დაყრდნობით, საბჭო მიიჩნევს, რომ გადასახადის გადამხდელის საჩივარი დაუსაბუთებელია და არ უნდა დაკმაყოფილდეს.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\n\n\nჩამოტვირთვა\nგაზიარება\nთეგები:\nარსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n9\n\nდოკუმენტის დათვალიერება\n\ninfohub@rs.ge",
    "title": "Document 27547435-4189-40d0-8f9f-ab376d4f8c64"
  }
}