{
  "id": "e9b80c19-d340-434b-bc8e-ce7134f2731d",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19514/2/2023\n07 ივლისი 2023\nდოკუმენტის #:\n19514/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n05 ივლისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, დღგ-ის ჩათვლის უფლება, საგადასახადო ანგარიშ-ფაქტურა, გადახდის წყაროსთან გადასახადის დაკავების წესი\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№19514/2/2023 \n05 ივლისი 2023\n\n\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი:შპს „----------“ (ს/ნ ----------) \nმოპასუხე: აუდიტის დეპარტამენტი \n\n\nსაქართველოს ფინანსთა სამინისტროსთან არსებულმა დავების განხილვის საბჭომ 2.06.2023 წელს განიხილა და მიიღო გადაწყვეტილება შპს ---------- 26.04.2023 წელს რეგისტრირებულ საჩივარზე (რეგისტრაციის №19514/2/2023). \n\n\nდავის საგანი:\nსაგადასახადო ვალდებულებების განსაზღვრა არაპირდაპირი მეთოდის გამოყენებით.\n\n\nგასაჩივრებული გადაწყვეტილება:\n1. აუდიტის დეპარტამენტის 2022 წლის 19 დეკემბრის №055-11 საგადასახადო მოთხოვნა;\n2. შემოსავლების სამსახურის 2023 წლის 4 აპრილის №7199 ბრძანება.\n\n\nდარიცხული თანხა: 22 644.74 ლარი.\nმათ შორის:\nგადასახადი - 13 426\nდღგ - 2 063\nსაშემოსავლო გადასახადი - 11 363\nჯარიმა - 6 714\nსაურავი - 2 504,74\n\n\nფაქტების აღწერა\nმომჩივნის საქმიანობაა დაზიანებული და საფრთხის შემცველი ხეების მოჭრის, გადაბელვისა და ფორმირების სამუშაოების შესრულება.\nშემოსავლების სამსახურის აუდიტის დეპარტამენტის 2022 წლის 29 ივლისის №20325 ბრძანების საფუძველზე განხორციელდა მომჩივნის საქმიანობის 2019 წლის 1 იანვრიდან 2022 წლის 1 ივლისამდე საანგარიშო პერიოდების კამერალური საგადასახადო შემოწმება. შემოწმების შედეგები აისახა 2022 წლის 29 ნოემბრის საგადასახადო შემოწმების აქტში, საიდანაც ირკვევა, რომ სადავო დარიცხვა გამოწვეულია შემდეგი გარემოებებით: \nმომჩივანი გადასახადის გადამხდელად დარეგისტრირდა 2015 წლის 10 ივნისს. მის სახელზე რეგისტრირებულია სახერხი-საამქრო, სადაც ფიქსირდება მორების შეტანა/დამუშავება. ასევე მიღებული აქვს მონაწილეობა რამდენიმე სახელმწიფო ტენდერში.\nგადამხდელი არ აწარმოებს ბუღალტრული აღრიცხვას, მისი განმარტებით, შესამოწმებელი პერიოდის ბოლოს სასაქონლო-მატერიალური მარაგების ნაშთი არ უფიქსირდება. საგადასახადო კოდექსის 73-ე მუხლის მე-5 ნაწილის „ა“ ქვეპუნქტის საფუძველზე მომჩივნის საგადასახადო ვალდებულებების განსასაზღვრად, გამოყენებულ იქნა არაპირდაპირი მეთოდი.\nდებულებების განსასაზღვრად, გამოყენებულ იქნა არაპირდაპირი მეთოდი. განხორციელდა მიღებული და გაცემული თანხების მოძრაობის შესწავლა/ანალიზი. შესამოწმებელ პერიოდში რეალიზებული საქონლის ანალიზის შედეგად დადგინდა მიღებული/მისაღები ფულადი სახსრები, გათვალისწინებულ იქნა დოკუმენტურად დადასტურებული ხარჯი და ბიუჯეტში გადახდილი თანხა.\nმომჩივანს სასაქონლო ზედნადებით შეძენილი აქვს 33.24 კუბური მეტრი ფიცარი, დოკუმენტით რეალიზებულია 25.29 კუბური მეტრი, დარჩენილი ნაშთი ჩაითვალა რეალიზებულად და დაექვემდებარა მომჩივნის ერთობლივ შემოსავალში ასახვას.\nასევე, შემოსავლის განსაზღვრისას გათვალისწინებულია ტენდერების ფარგლებში მიღებული შემოსავლები, საბანკო ანგარიშზე ჩარიცხული თანხები, რომლებიც დაკავშირებულია ეკონომიკურ საქმიანობასთან და სახერხი საამქროს მიერ გაწეული მომსახურებიდან მიღებული შემოსავლები. სახერხსაამქროდან შესამოწმებელი პერიოდის მანძილზე სულ გატანილია 203.45 კუბური მეტრი ფიცარი, გადამხდელისა და მესამე პირებისაგან წარმოდგენილი ახსნა-განმარტებების თანახმად 1 კუბურ მეტრზე სახერხი საამქროს მომსახურების ღირებულებად გათვალისწინებულია 2019-2021 წლებში 30 ლარი, ხოლო 2022 წელს-40 ლარი. ნაშთად დარჩენილი თანხა, შემოსავლების სამსახურის ბრძანებით დამტკიცებული „ცალკეულ შემთხვევებში პირის საგადასახადო ვალდებულებების განსაზღვრის მიზნით მეთოდური მითითებების დამტკიცების თაობაზე“ მეთოდური მითითების შესაბამისად, დაკვალიფიცირდა დირექტორზე ხელფასის სახით განაცემებად და დაიბეგრა გადახდის წყაროსთან. მომჩივანს ასევე დაეკისრა საგადასახადო კოდექსის 275-ე მუხლით გათვალისწინებული ჯარიმა.\nმომჩივნის საბანკო ანგარიშიდან ფიქსირდება მომსახურების საფასურის გადახდა ფიზიკურ პირებზე. საქართველოს საგადასახადო კოდექსის 154-ე მუხლის პირველი ნაწილის „დ“ ქვეპუნქტის თანახმად, გადასახადის გადამხდელს დაერიცხა საშემოსავლო გადასახადი და ჯარიმა დეკლარაციაში თანხის შემცირების გამო საგადასახადო კოდექსის 275-ე მუხლით.\nშემოწმების აქტის საფუძველზე გამოიცა აუდიტის დეპარტამენტის 2022 წლის 19 დეკემბრის №31853 ბრძანება და ამავე თარიღის №055-11 საგადასახადო მოთხოვნა. \nაღნიშნული დარიცხვა გასაჩივრდა შემოსავლების სამსახურში. შემოსავლების სამსახურის 2023 წლის 4 აპრილის №7199 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საქართველოს საგადასახადო კოდექსის 136-ე მუხლის მე-3 ნაწილზე, 61-ე მუხლის მე-3 ნაწილზე, 49-ე მუხლის პირველი ნაწილის „ე“ ქვეპუნქტზე, 73-ე მუხლის მე-5 ნაწილის ,,ა“ ქვეპუნქტზე, ამავე მუხლის მე-9 ნაწილის ,,ბ’’ ქვეპუნქტზე, მე-100 მუხლის მე-3 ნაწილის ,,ა“ და ,,ბ“ ქვეპუნქტებზე, 101-ე მუხლის პირველი ნაწილზე, 102-ე მუხლის პირველი ნაწილის „ა“ ქვეპუნქტზე, 154-ე მუხლის პირველი ნაწილის „ა“ და ,,დ“ ქვეპუნქტებზე, ამავე მუხლის მე-3 ნაწილის „ა“ ქვეპუნქტზე, 43-ე მუხლის მე-4 ნაწილზე და ზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, მიიჩნევს, რომ შემოწმების შედეგად განსაზღვრული საგადასახადო ვალდებულებები შესაბამისობაშია საგადასახადო კანონმდებლობის მოთხოვნებთან, წარმოდგენილი საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია\nშეძენილი ფიცრის მასალის გადამუშავების შედეგად დაფიქსირდა საწარმოო დანაკარგი 30% და აღნიშნული ფაქტის გამო არ უფიქსირდება სასაქონლო-მატერიალური მარაგების ნაშთი, ხოლო ის თანხა რაც დაიბეგრა საშემოსავლო გადასახადით წარმოადგენს მომწოდებლებზე გადახდილ დავალიანებას. ითხოვს დარიცხული თანხების ხელახალ დაანგარიშებას.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 73-ე მუხლის მე-5 ნაწილის „ა“ ქვეპუნქტის თანახმად, საგადასახადო ორგანოს უფლება აქვს, პირის საგადასახადო ვალდებულებები განსაზღვროს არაპირდაპირი მეთოდების გამოყენებით (აქტივების სიდიდის, საოპერაციო შემოსავლებისა და ხარჯების, პირის შესახებ ინფორმაციის მისი საქმიანობის სხვა საგადასახადო პერიოდთან ან სხვა ამგვარი გადასახადის გადამხდელის შესახებ მონაცემების შედარების, აგრეთვე სხვა მსგავსი ინფორმაციის ანალიზის საფუძველზე), თუ პირს არ აქვს სააღრიცხვო დოკუმენტაცია ან სააღრიცხვო დოკუმენტაციით შეუძლებელია დაბეგვრის ობიექტის დადგენა.\nსაგადასახადო კოდექსის 174-ე მუხლის პირველი ნაწილის თანახმად, დღგ-ის ჩათვლა არის დასაბეგრი პირის უფლება, შეიმციროს გადასახდელი დღგ-ის თანხა საქონლის მიწოდებასთან/მომსახურების გაწევასთან დაკავშირებული ხარჯის სხვადასხვა კომპონენტის ღირებულებაზე პირდაპირ მიკუთვნებული დღგ-ის თანხით.\nსაგადასახადო კოდექსის 154-ე მუხლის პირველი ნაწილის „დ“ ქვეპუნქტის თანახმად, გადახდის წყაროსთან გადასახადის დაკავება ევალება საგადასახადო აგენტს, რომელიც არის იურიდიული პირი, საწარმო/ორგანიზაცია ან მეწარმე ფიზიკური პირი, კერძოდ, საწარმო/ორგანიზაცია ან მეწარმე ფიზიკური პირი, რომელიც გაწეული მომსახურების ღირებულებას უნაზღაურებს ფიზიკურ პირს (გარდა დღგ-ის გადამხდელად რეგისტრირებული ფიზიკური პირისა, ნოტარიუსისა, კერძო აღმასრულებლისა, მიკრო ბიზნესის სტატუსის მქონე ფიზიკური პირისა და ფიქსირებული გადასახადის გადამხდელის სტატუსის მქონე ფიზიკური პირისა, შესაბამისი საქმიანობის ნაწილში), რომელიც ინდივიდუალურ მეწარმედ დარეგისტრირებული არ არის.\n„გადასახადების ადმინისტრირების შესახებ“ საქართველოს ფინანსთა მინისტრის 2010 წლის 31 დეკემბრის №996 ბრძანების 72-ე მუხლის მე-3 პუნქტის „ბ“ ქვეპუნქტის შესაბამისად, დასაბეგრ პირს უფლება არ აქვს ჩაითვალოს იმ საქონელზე/მომსახურებაზე (გარდა ძირითადი საშუალებებისა) გაწეული ხარჯის ღირებულებაზე მიკუთვნებული დღგ-ის თანხა, რომელიც დასაბეგრი პირის მიერ დღგ-ის გადამხდელად რეგისტრაციამდე პერიოდში გამოყენებულია დასაბეგრ ოპერაციებში.\nსადავო საკითხზე შემოსავლების სამსახურის აუდიტის დეპარტამენტის მიერ წარმოდგენილ 3.05.2023 წლის №----------- წერილში მომჩივნის არგუმენტებთან დაკავშირებით აღნიშნულია შემდეგი:\nსახერხი საამქრო მდებარეობს -------------. კომპანიას სასაქონლო ზედნადებით შეძენილი აქვს 33.24 კუბური მეტრი ფიცარი, ხოლო დოკუმენტით რეალიზებულია 25.29 კუბური მეტრი, დარჩენილი ნაშთი (7,95) ჩაითვალა რეალიზებულად დღგ-ის რეგისტრაციამდე პერიოდში, რადგან დღგის რეგისტრაციის მომენტში გადამხდელს აღნიშნულ საქონელზე არ ჰქონდა ჩათვლა მიღებული დაექვემდებარა შპს ,,------------\" ერთობლივ შემოსავალში ასახვას. გადამხდელს შემოწმების ეტაპზე სასაქონლო-მატერიალური მარაგების დანაკარგთან დაკავშირებით ექსპერტიზის დასკვნა/შეფასება ფიცრის გადამუშავების დამადასტურებელი დოკუმენტი ან სხვა რაიმე დოკუმენტური მტკიცებულება არ წარმოუდგენია. გარდა ამისა, ფიცრები, რომლებიც შეიძინა ზედნადებით გადატანილი აქვს თბილისიდან ბათუმში, გადამხდელის კუთვნილ სახერხში არ მოხვედრილა და არც სხვა სახერხში დახერხვის ფაქტი ფიქსირდება.\nმომჩივანი საშემოსავლო გადასახადის ნაწილში აღნიშნავს, რომ ფიზიკურ პირზე გადახდილი თანხები, რომელიც დაიბეგრა 20 პროცენტით არის მომწოდებლისთვის გადახდილი დავალიანება და არა მომსახურების საფასური.\nაღნიშნულ არგუმენტზე, აუდიტის დეპარტამენტის წარმომადგენელმა საბჭოს სხდომაზე, საკითხის ზეპირი განხილვისას, განაცხადა, რომ მომჩივანს საბანკო ანგარიშიდან უფიქსირდება თანხის გადარიცხვა ფიზიკურ პირებზე, რამდენიმე გადარიცხვის დანიშნულებაში მითითებულია მომსახურეობა. აღნიშნული პირები არ არიან ინდ მეწარმეები. შემოწმების პროცესში გადამხდელს, ზედნადებისა და ანგარიშფაქტურების გარდა, სხვა რაიმე ხარჯის დამადასტურებელი დოკუმენტაცია/ინფორმაცია არ წარუდგენია.\nშესაბამისად ვერ ადასტურებს, რომ ეს თანხები ნამდვილად მომწოდებლისთვის გადახდილი დავალიანებაა.\nყოველივე ზემოაღნიშნულიდან გამომდინარე, საბჭოს მიაჩნია, რომ შემოწმების შედეგად მომჩივნის საგადასახადო ვალდებულებები განსაზღვრულია კანონშესაბამისად და არ არსებობს სადავო საკითხზე შემოსავლების სამსახურის მიერ მიღებული გადაწყვეტილების გაუქმების და მომჩივნის მოთხოვნის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nშემოსავლების/ხარჯების განსაზღვრა არაპირდაპირი მეთოდით\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n20\n\nდოკუმენტის დათვალიერება\n\ninfohub@rs.ge",
    "title": "Document e9b80c19-d340-434b-bc8e-ce7134f2731d"
  }
}