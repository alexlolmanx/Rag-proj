{
  "id": "330227c2-37ef-4449-b7c9-fca2c5f85490",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 10773\n19 მაისი 2023\nდოკუმენტის #:\n10773\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n15 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nხანდაზმულობის ვადა, საგადასახადო ვალდებულება და მისი შესრულება, საგადასახადო ვალდებულების შესრულება საწარმოს/ორგანიზაციის რეორგანიზაციისას, გადასახადის დარიცხვა, საგადასახადო დეკლარაციაში ცვლილების ან/და დამატების შეტანა, საგადასახადო დეკლარაციის/გაანგარიშების წარდგენის ვადის დარღვევა, სხვა ჯარიმები, საჩივრის განხილვა\nჩამოტვირთვა\nგაზიარება\nბრძანება N 10773\n 15.05.2023\n\n\n\n\n\n\nააიპ „---------- -------- ------ --------ის“ (ს/ნ -----------------)\n(მის.: -------------------------------------)\n2023 წლის 12 აპრილის საჩივრის\nდაკმაყოფილებაზე უარის თქმის თაობაზე\n\n\n\n\nშემოსავლების სამსახურმა განიხილა ააიპ „---------- -------- ------ --------ის“ (ს/ნ -----------------) №64467/21-11 საჩივარი, რომლითაც გადამხდელი არ ეთანხმება შემოსავლების სამსახურის მომსახურების დეპარტამენტის 10 აპრილის N21-11/29668 წერილს. აღნიშნული საკითხი განხილულ იქნა შემოსავლების სამსახურის დავების განხილვის საბჭოს 2023 წლის 26 აპრილის სხდომაზე (ოქმი №44).\n\n\nგადასახადის გადამხდელის პოზიცია:\nგადასახადის გადამხდელი წარმოდგენილ საჩივარში აღნიშნავს, რომ  2018 წლის  26 იანვარს მოხდა თვითმმართველი თემი ------ის -------- ------ --------ის“ (ს/ნ -----------------) ლიკვიდაცია,რომელიც შეერწყა -------- ------ --------ას“(ს/ნ -----------------) და ამ ორი ორგანიზაციის შერწყმით შეიქმნა ახალი  ორგანიზაცია -------- ------ --------ა“ (ს/ნ -----------------).\nთვითმმართველი თემი „---------- -------- ------ --------ის“ ბუღალტერი სამუშაოდ გადავიდა „---------- -------- ------ --------ის“ ბუღალტრად. 2019 წლის 15 მაისს თვითმმართველი თემი ---ის --------ის ------ ---------ის ყოფილმა ბუღალტერმა ლიკვიდირებული ორგანიზაციის თვითმმართველი თემი „---------- -------- ------ --------ის“ გვერდზე შეცდომით ატვირთა „---------- -------- ------ --------ის“ (ს/ნ -----------------) აპრილის თვის განაცემთა ინფორმაციის დეკლარაცია, რომლის ბუღალტრადაც მუშაობდა მოცემულ მომენტში, რის შედეგადაც კომპანია დაჯარიმდა. ----ის ცენტრმა შეცდომის აღმოჩენისას გაასაჩივრა სამართალდარღვევის ოქმი, რომელიც შემოსავლების სამსახურის ბრძანების თანახმად იქნა მოხსნილი, მაგრამ როგორც აღმოჩნდა, ყოფილი ბუღალტრის მიერ არ მოხდა თვითმმართველი თემი „---------- -------- ------ --------ის“ (ს/ნ -----------------) გვერდზე დეკლარაციის კორექტირება. ვინაიდან არც მაშინ და არც ახლა წვდომა არ ჰქონდათ ლიკვიდირებული ორგანიზაციის პორტალზე, შესაბამისად, ვერ შენიშნეს აღნიშნული შეცდომა და ვერ მიიღეს შესაბამისი ზომები. ახლა კი ხანდაზმულობის გამო დეკლარაციას ვერ აზუსტებენ.\nგადამხდელი ითხოვს, მიეცეს შესაძლებლობა დააკორექტიროს დეკლარაცია და ჩამოეწეროს დავალიანება.\n \nფაქტების აღწერა:\nმომსახურების დეპარტამენტის მიერ წარმოდგენილი ინფორმაციით დგინდება, რომ ააიპ „---------- -------- ------ --------ის“ (ს/ნ -----------------) მიერ საგადასახადო კანონმდებლობით დადგენილი ვადის დარღვევით 2019 წლის 15 მაისს წარმოდგენილია 2018 წლის იანვრის თვის გადახდის წყაროსთან დაკავებული გადასახადების დეკლარაცია და ინფორმაცია ბიუჯეტში გადასახდელი თანხით 8088.58 ლარი. აღნიშნულ სამართალდარღვევაზე მომსახურების დეპარტამენტის მიერ 2019 წლის 22 მაისს შედგენილ იქნა საგადასახადო სამართალდარღვევის ოქმი N049-462. საქართველოს საგადასახადო კოდექსის 274-ე და 291-ე მუხლის თანახმად, გადამხდელს ფინანსური სანქციის სახით განესაზღვრა ჯარიმა 908.86 ლარი.\nგადასახადის ადმინისტრირების საინფორმაციო სისტემის მონაცემებზე დაყრდნობით, ააიპ „---------- -------- ------ --------ა“ (ს/ნ -----------------) ლიკვიდირებულია 26.01.2018 წლიდან. ზემოაღნიშნული ორგანიზაცია შეერწყა ააიპ „---------- -------- ------ --------ის“ (ს/ნ -----------------). საქართველოს საგადასახადო კოდექსის 271-ე მუხლის თანახმად N049-462 საგადასახადო სამართალდარღვევის ოქმი 2019 წლის 22 მაისს გადასახადის გადამხდელს გაეგზავნა ელექტრონულად, როგორც ”საგადასახადო მოთხოვნა” შემოსავლების სამსახურის ვებ გვერდზე, რომელსაც გაეცნო 30.05.2019 წელს და არ გაუსაჩივრებია კანონმდებლობით დადგენილ ვადაში.\nსაქართველოს საგადასახადო კოდექსის 53-ე მუხლის საფუძველზე, გადასახადების ადმინისტრირების საინფორმაციო სისტემის მონაცემებზე დაყრდნობით, ააიპ „---------- -------- ------ --------ის“ (ს/ნ -----------------) დავალიანება 27.03.2023 წელს გადატანილია სამართალმემკვიდრის, ააიპ „---------- -------- ------ --------ის“ (ს/ნ -----------------) პირადი აღრიცხვის ბარათზე. \nშემოსავლების სამსახურის გადასახადების ადმინისტრირების საინფორმაციო სისტემის მონაცემების თანახმად, 2023 წლის 26 აპრილის მდგომარეობით პირადი აღრიცხვის ბარათზე ააიპ „---------- -------- ------ --------ის“ (ს/ნ -----------------) ერიცხება საგადასახადო დავალიანება: გადასახადი 5590.06 ლარი, ჯარიმა 908.86 ლარი და საურავი 7527.93 ლარის ოდენობით.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ გადამხდელის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nდეკლარაციის კორექტირებასთან დაკავშირებით შემოსავლების სამსახური მიუთითებს საქართველოს საგადასახადო კოდექსის 69-ე მუხლის პირველ ნაწილზე, რომლის თანახმად, თუ პირი წარდგენილ საგადასახადო დეკლარაციაში აღმოაჩენს შეცდომას, რომელიც იწვევს საგადასახადო ვალდებულების ცვლილებას, იგი ვალდებულია საგადასახადო დეკლარაციაში შეიტანოს შესაბამისი ცვლილება ან/და დამატება.\nსაქართველოს საგადასახადო კოდექსის 61-ე მუხლის 1-ლი და მე-2 მუხლის „ა“ ქვეპუნქტის თანახმად, გადასახადის დარიცხვა გულისხმობს საგადასახადო ორგანოს მიერ კონკრეტული საგადასახადო პერიოდისათვის გადასახადის თანხის აღრიცხვასა და ასახვას გადასახადის გადამხდელის პირადი აღრიცხვის ბარათზე, რომლის წარმოების წესს განსაზღვრავს საქართველოს ფინანსთა მინისტრი. გადასახადის დარიცხვის საფუძველია: საგადასახადო დეკლარაცია/საბაჟო დეკლარაცია.\nსაქართველოს საგადასახადო კოდექსის მე-4 მუხლის 1-ლი და მე-2 ნაწილების თანახმად, გადასახადის გადამხდელისათვის გადასახადის თანხის დარიცხვისა და საგადასახადო ვალდებულების შესახებ საგადასახადო მოთხოვნის წარდგენის ხანდაზმულობის ვადაა 3 წელი, თუ ამ კოდექსით სხვა რამ არ არის გათვალისწინებული. ამ მუხლის პირველი ნაწილით განსაზღვრული ვადა აითვლება შესაბამისი საგადასახადო ვალდებულების წარმოშობის კალენდარული წლის დასრულებიდან.\nსაგადასახადო დავალიანებასთან დაკავშირებით შემოსავლების სამსახური მიუთითებს საქართველოს საგადასახადო კოდექსის 56-ე მუხლის პირველ ნაწილზე, რომლის მიხედვით, რეორგანიზებული საწარმოს/ორგანიზაციის საგადასახადო ვალდებულებას ასრულებს და საგადასახადო დავალიანებას გადაიხდის მისი უფლებამონაცვლე.\nშემოსავლების სამსახურის უფროსის „გადასახადის გადამხდელთა პირადი აღრიცხვის ბარათების წარმოების წესის შესახებ“ მეთოდური მითითების დამტკიცების თაობაზე N13446 ბრძანების მე-20 მუხლის 1-ლი ნაწილის თანახმად, საწარმოს (ორგანიზაციის) რეორგანიზაციის შემთხვევაში, ამ მეთოდური მითითების მე-15 მუხლით განსაზღვრული ღონისძიებების განხორციელების შემდეგ, რეორგანიზებული საწარმოს (ორგანიზაციის) ბიუჯეტში გადასახდელების ანგარიშგების სალდო გადაიტანება ახლადშექმნილი უფლებამონაცვლე საწარმოს (ორგანიზაციის) ბარათზე რეორგანიზაციის თარიღით (რეორგანიზაციის თარიღის ათვლა მოხდება შესაბამისი მარეგისტრირებელი ორგანოს უფლებამოსილი პირის მიერ სათანადო ინდივიდუალური ადმინისტრაციულ-სამართლებრივი აქტის გამოცემის თარიღიდან). რეორგანიზებული საწარმოს (ორგანიზაციის) ბარათზე ზედმეტობის არსებობის შემთხვევაში, აღნიშნული ზედმეტობა უფლებამონაცვლე საწარმოს (ორგანიზაციის) ბარათზე მოქმედებს სალდოს გადატანის თარიღიდან. რეორგანიზებული პირის რამდენიმე უფლებამონაცვლის არსებობის შემთხვევაში „სალდო“, დავალიანების ან ზედმეტობის სახით, განაწილდება ამ უფლებამონაცვლეებს შორის მათი წილის შესაბამისად. თითოეული მათგანის წილი განისაზღვრება გამყოფი ბალანსით ან სხვა გადამცემი აქტით.\nზემოაღნიშნული სამართლებრივი ნორმებიდან გამომდინარე და საქმეზე არსებული მასალების შესწავლის შედეგად, შემოსავლების სამსახურმა მიიჩნია, რომ მომსახურების დეპარტამენტის მიერ სადავო გადაწყვეტილება გამოცემულია კანონმდებლობის მოთხოვნათა დაცვით და არ არსებობს საჩივრის დაკმაყოფილების სამართლებრივი საფუძველი.\n\n\n\n\nსაქართველოს საგადასახადო კოდექსის 304-ე მუხლის საფუძველზე,\nვ ბ რ ძ ა ნ ე ბ :\n\n\n\n\n1. ააიპ „---------- -------- ------ --------ის“ (ს/ნ -----------------) საჩივარი არ დაკმაყოფილდეს;\n2.  ბრძანება  შეიძლება  გასაჩივრდეს  საქართველოს  ფინანსთა  სამინისტროსთან  არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან საქალაქო სასამართლოში (მის.: ქ. თბილისი, დავით აღმაშენებლის ხეივანი N64), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nხანდაზმულობა\nსანქციები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n18\n\nდოკუმენტის დათვალიერება\n\ninfohub@rs.ge",
    "title": "Document 330227c2-37ef-4449-b7c9-fca2c5f85490"
  }
}