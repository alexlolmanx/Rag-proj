{
  "id": "e45b9395-7255-4193-b426-ae0a593bedcf",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება № 19084/2/2023\n26 აპრილი 2023\nდოკუმენტის #:\n19084/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n30 მარტი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nსაგადასახადო დავალიანების გადახდევინების უზრუნველყოფა საგადასახადო ორგანოს მიერ, საგადასახადო გირავნობა/იპოთეკა\nჩამოტვირთვა\nგაზიარება\n№19084/2/2023\n30.03.2023 \n\n\nგ ა დ ა წ ყ ვ ე ტ ი ლ ე ბ ა \n\n\n\n\n﻿\nმომჩივანი: შპს„----------“ (პ/ნ ----------) \nმოპასუხე: ვალის მართვის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 30.03.2023 წელს განიხილა და მიიღო გადაწყვეტილება შპს -------- 13.03.2023 წელს რეგისტრირებულ საჩივარზე (რეგისტრაციის №19084/2/2023). \n\n\nდავის საგანი: \nსაგადასახადო გირავნობის/იპოთეკის უფლება გასაჩივრებული გადაწყვეტილება:\n\n\nგასაჩივრებული გადაწყვეტილება:\n1. ვალის მართვის დეპარტამენტის 17.01.2023 წლის №----- შეტყობინება საგადასახადო გირავნობა/იპოთეკის წარმოშობის შესახებ;\n2. შემოსავლების სამსახურის 23.02.2023 წლის №----- ბრძანება. \n\n\nფაქტების აღწერა\n17.01.2023 წლის მდგომარეობით გადასახადის გადამხდელის პირადი აღრიცხვის ბარათზე რიცხული საგადასახადო დავალიანების (52 416.44 ლარი) გამო საგადასახადო კოდექსის 239-ე მუხლის საფუძველზე, ვალის მართვის დეპარტამენტის 17.01.2023 წლის №----- შეტყობინებით მომჩივანის მთელ ქონებაზე დარეგისტრირდა საგადასახადო გირავნობის/იპოთეკის უფლება, რაც გასაჩივრდა შემოსავლების სამსახურში.\nშემოსავლების სამსახურის 23.02.2023 წლის №---- ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახურმა იხელმძღვანელა საქართველოს საგადასახადო კოდექსის 302-ე მუხლის მე-6 ნაწილით, მე-8 მუხლის 23-ე ნაწილით, 23-ე მუხლის პირველი, მე-2 და მე-6 ნაწილებით, 239-ე მუხლის პირველი და მე-2 ნაწილებით და დაასკვნა, რომ აღნიშნული სამართლებრივი ნორმებისა და იმ ფაქტობრივი გარემოების გათვალისწინებით, რადგანაც გადასახადის გადამხდელს 17.01.2023 წლის მდგომარეობით ერიცხებოდა და ერიცხება საგადასახადო დავალიანება, შემოსავლების სამსახურმა მიიჩნია, რომ გადასახადის გადამხდელის მიმართ საქართველოს საგადასახადო კოდექსის 239-ე მუხლით გათვალისწინებული ღონისძიება გავრცელებულია საგადასახადო კანონმდებლობის შესაბამისად და არ არსებობს სადავო საგადასახადო გირავნობის/იპოთეკის უფლების წარმოშობის შესახებ შეტყობინების გაუქმების საფუძველი.\n\n\nმომჩივნის არგუმენტაცია\nგაუგებარია რის გამო წარმოეშვა ქონებაზე გირავნობა/იპოთეკის უფლება. შემოსავლების სამსახურში 29.12.2022 წელს გაასაჩივრა აუდიტის დეპარტამენტის საგადასახადო შემოწმების აქტი და №----- ბრძანება, რომელზეც პასუხი ჯერ არ მიუღია. საჩივრდება დარიცხული თანხების არასწორად და არამართლზომიერად დარიცხვა, რაც გამოწვეულია ხელოვნურად და არამართლზომიერად, ვინაიდან ქონების გადასახადით დასაბეგრი ბაზა ხელოვნურად არის აღებული.\nაქედან გამომდინარე, ვინაიდან, დავა მიმდინარეობს დარიცხულ თანხებზე და არ არსებობს დარიცხული თანხა, არც შემმოწმებლის მიერ არ არის დადასტურებული, შესაბამისად, გაურკვეველია არაღიარებულ თანხაზე საგადასახადო კოდექსის 239-ე მუხლის გავრცელება.\nმომჩივანი განმარტავს, რომ ვერ გაიგო რის გამო წარმოიშვა გირავნობა/იპოთეკის უფლება, ჯერ არაღიარებულ სადავო თანხაზე, თუ მიმდინარე დავალიანებაზე. ითხოვს გაუქმდეს მის საკუთრებაში რიცხულ ქონებაზე წარმოშობილი გირავნობა/იპოთეკის უფლება.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 238-ე მუხლის პირველი, მე-2 და მე-6 ნაწილების თანახმად:\n1.საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად განახორციელოს შემდეგი ღონისძიებები:\nა) საგადასახადო გირავნობა/იპოთეკა;\nბ) მესამე პირზე გადახდევინების მიქცევა;\nგ) ქონებაზე ყადაღის დადება;\nდ) ყადაღადადებული ქონების რეალიზაცია;\nე) საბანკო ანგარიშზე საინკასო დავალების წარდგენა;\nვ) გადასახადის გადამხდელის სალაროდან ნაღდი ფულის ამოღება.\n2.საგადასახადო დავალიანების გადახდევინების უზრუნველყოფის ღონისძიებების განხორციელების რიგითობას ირჩევს საგადასახადო ორგანო, თუ ამ კოდექსით სხვა რამ არ არის დადგენილი. \n6. საგადასახადო დავალიანების გაუქმებასთან ერთად უქმდება მისი გადახდევინების უზრუნველსაყოფად დაწყებული ამ თავით გათვალისწინებული ნებისმიერი ღონისძიება, თუ ამ კოდექსით სხვა რამ არ არის დადგენილი.\nამავე კოდექსის 239-ე მუხლის პირველი და მე-2 ნაწილების თანახმად:\n1. საგადასახადო გირავნობა/იპოთეკა არის სახელმწიფოს უფლება, საგადასახადო დავალიანების გადახდევინება უზრუნველყოს გადასახადის გადამხდელის, სხვა ვალდებული პირის ქონებიდან.\n2. საგადასახადო გირავნობის/იპოთეკის რეგისტრაციის უფლება წარმოიშობა საგადასახადო დავალიანების წარმოშობასთან ერთად და მარეგისტრირებელ ორგანოში რეგისტრაციის მომენტიდან და ვრცელდება საგადასახადო დავალიანების ფარგლებში, პირის საკუთრებაში არსებულ ან/და მის ბალანსზე რიცხულ ქონებაზე (გარდა ლიზინგით მიღებულისა), საგადასახადო დავალიანების წარმოქმნის შემდეგ შეძენილი ქონების ჩათვლით. საგადასახადო გირავნობის/იპოთეკის უფლების გამოყენება შესაძლებელია ამ კოდექსის\n265-ე მუხლით გათვალისწინებულ შემთხვევაში.\nდადგენილია, რომ გადასახადის გადამხდელის პირადი აღრიცხვის ბარათზე რიცხული დავალიანების გამო, აღნიშნული დავალიანების გადახდევინების უზრუნველყოფის მიზნით მომჩივნის მთელ ქონებაზე გავრცელდა საგადასახადო გირავნობა/იპოთეკის უფლება.\nმომჩივნის განმარტებით, დავა მიმდინარეობს დარიცხულ თანხებზე და მისთვის გაუგებარია, რის გამო წარმოიშვა მის ქონებაზე გირავნობა/იპოთეკის უფლება, ჯერ არაღიარებულ სადავო თანხის თუ მიმდინარე დავალიანების გამო.\nმომჩივნის აღნიშნული არგუმენტი საფუძველს მოკლებულია, ვინაიდან საგადასახადო კოდექსის 239-ე მუხლის მე-2 ნაწილის თანახმად საგადასახადო გირავნობის/იპოთეკის რეგისტრაციის უფლება წარმოიშობა საგადასახადო დავალიანების წარმოშობასთან ერთად. \nამგვარად, ვინაიდან, მომჩივანს 17.01.2023 წლის მდგომარეობით ერიცხებოდა საგადასახადო დავალიანება 52 416.44 ლარის ოდენობით, ზემოთ მითითებულ სამართლებრივ ნორმებისა და ფაქტობრივ გარემოებებზე დაყრდნობით, საბჭოს მიაჩნია, რომ ვალის მართვის დეპარტამენტის 17.01.2023 წლის №------ შეტყობინება საგადასახადო გირავნობა/იპოთეკის წარმოშობის შესახებ, გამოცემულია კანონის მოთხოვნათა დაცვით და არ არსებობს მისი გაუქმების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსანქციები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n18\n\nდოკუმენტის დათვალიერება\n\ninfohub@rs.ge",
    "title": "Document e45b9395-7255-4193-b426-ae0a593bedcf"
  }
}