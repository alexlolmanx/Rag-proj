{
  "id": "e166345e-d1de-4211-8706-9c13cc3d8f0e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21265/2/2023\n02 თებერვალი 2024\nდოკუმენტის #:\n21265/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n01 თებერვალი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა\nჩამოტვირთვა\nგაზიარება\n№21265/2/2023\n01 თებერვალი 2024\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „--------“ (ს/ნ ------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 22.12.2023 წელს განიხილა და მიიღო გადაწყვეტილება შპს -------ს 7.11.2023 წელს რეგისტრირებულ საჩივარზე (რეგისტრაციის №21265/2/2023).\n\n\nდავის საგანი: \nსაჩივრის განუხილველად დატოვება - არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება. \n\n\nგასაჩივრებული გადაწყვეტილება: \n1. აუდიტის დეპარტამენტის 3.12.2020 წლის №086-74 საგადასახადო მოთხოვნა; \n2. შემოსავლების სამსახურის 8.09.2023 წლის №21975 ბრძანება. \n\n\nდარიცხული თანხა: 783 159 ლარი. \nმათ შორის: \nგადასახადი - 435 546 \nბუნებრ. რესურ. სარგებლ. მოსაკრებელი - 11 848 \nდღგ - 172 481 \nმოგების გადასახადი - 31 \nსაშემოსავლო გადასახადი - 251 186 \nჯარიმა - 214 551 \nსაურავი - 133 062\n\n\nპროცედურული გარემოებები \nშემოსავლების სამსახურის აუდიტის დეპარტამენტის მიერ ჩატარდა მომჩივნის საქმიანობის 1.01.2017 წლიდან 1.05.2020 წლამდე პერიოდის საგადასახადო შემოწმება. შემოწმების შედეგები აისახა 2020 წლის 27 ნოემბრის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 2.12.2020 წლის №35679 ბრძანება და 3.12.2020 წლის №086-74 საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურის 13.05.2021 წლის №14140 ბრძანებით საჩივარი არ დაკმაყოფილდა.\nიგივე მოთხოვნით მომჩივანმა შემოსავლების სამსახურში 2023 წლის 31 აგვისტოს წარადგინა №147818/21-17 საჩივარი, რომელიც შემოსავლების სამსახურის 8.09.2023 წლის №21975 ბრძანებით, საგადასახადო კოდექსის 301-ე მუხლის „ზ“ ქვეპუნქტის საფუძველზე (არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება), დარჩა განუხილველი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nსაქმეში არსებული მასალებით ირკვევა, რომ შემოსავლების სამსახურის აუდიტის დეპარტამენტის 2020 წლის 8 ივლისის №18596 ბრძანების საფუძველზე ჩატარებული საგადასახადო შემოწმების შედეგებზე გამოცემული 2020 წლის 27 ნოემბრის საგადასახადო შემოწმების აქტი, 2 დეკემბრის №35679 ბრძანება და 3 დეკემბრის №086-74 საგადასახადო მოთხოვნა შპს „-------ს“ მიერ გასაჩივრებულ იქნა შემოსავლების სამსახურში 2021 წლის 18 იანვარს. შემოსავლების სამსახურის 2021 წლის 13 მაისის №14140 ბრძანებით საჩივარი არ დაკმაყოფილდა.\nშემოსავლების სამსახური მიუთითებს საგადასახადო კოდექსის 301-ე მუხლის „ზ“ ქვეპუნქტზე, რომლის თანახმად, დავის განმხილველი ორგანო საჩივარს არ განიხილავს, თუ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება. \nზემოაღნიშნულის გათვალისწინებით, შემოსავლების სამსახურმა მიიჩნია, რომ ვინაიდან არსებობს მომჩივნის მიმართ იმავე დავის საგანზე შემოსავლების სამსახურის მიერ მიღებული გადაწყვეტილება საგადასახადო კოდექსის 301-ე მუხლის „ზ“ ქვეპუნქტის საფუძველზე შპს „------ს“ საჩივარი უნდა დარჩეს განუხილველი.\n\n\nმომჩივნის არგუმენტაცია \nშემოსავლების სამსახურის სადავო ბრძანებით კომპანიისათვის ცნობილი გახდა, რომ შემოსავლების სამსახურის საგადასახადო შემოწმების შედეგებზე გამოცემული 2020 წლის 27 ნოემბრის საგადასახადო შემოწმების აქტი, 2 დეკემბრის №35679 ბრძანება და 3 დეკემბრის №086-74 საგადასახადო მოთხოვნა გასაჩივრებულ იქნა შემოსავლების სამსახურში 2021 წლის 18 იანვარს და შემოსავლების სამსახურის 2021 წლის 13 მაისის №14140 ბრძანებით საჩივარი არ დაკმაყოფილდა. \nშემოსავლების სამსახურმა თავისი წერილით კიდევ ერთხელ დაადასტურა ის ფაქტობრივი გარემოება, რომ დაინტერესებულ მხარისათვის სადავო აქტი ხელზე არ ჩაუბარებია, ამავე დროს დადასტურდა ის ფაქტობრივი გარემოება, რომ ადმინისტრაციული ორგანოს მიერ, საჩივრის განხილვის დროს დაინტერესებული მხარე მიწვეული არ ყოფილა არცერთ ეტაპზე.\nშემოსავლების სამსახურის სადავო ბრძანებით დადასტურდა, რომ ადმინისტრაციული ორგანო არ გაეცნო საჩივრის შინაარსს, შედეგად პასუხი არ გასცა კომპანიის 2023 წლის 31 აგვისტოთი დათარიღებულ №147818/01-11 საჩივარს სრულყოფილად. \nზემოაღნიშნული ფაქტობრივი გარემოებებით კიდევ ერთხელ დასტურდება, რომ საჩივრის ავტორს სადაო ადმინისტრაციული აქტის გასაჩივრების ვადა არ გაუშვია და მას ადმინისტრაციულმა ორგანომ დაუსაბუთებლად უთხრა უარი საჩივრის განხილვაზე. \nმომჩივანი მიუთითებს საქართველოს ადმინისტრაციული საპროცესო კოდექსის პირველი მუხლის მე-2 ნაწილზე, საქართველოს სამოქალაქო საპროცესო კოდექსის მე-60 მუხლის პირველ ნაწილზე და აღნიშნავს, რომ კომპანიას არცერთ ეტაპზე არ ჩაბარებია ხელზე შემოსავლების სამსახურის ზემოთ მითითებული აქტები და რომ საჩივრის ავტორი სწორედ ამ ფაქტს ხდიდა საჩივარში სადაოდ, მაგრამ ადმინისტრაციულმა ორგანომ ამ კითხვას პასუხი არცერთ ეტაპზე არ გასცა.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 301-ე მუხლის „ზ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება.\nდადგენილია, რომ შემოსავლების სამსახურის აუდიტის დეპარტამენტის მიერ ჩატარებული საგადასახადო შემოწმების შედეგებზე გამოცემული 2020 წლის 27 ნოემბრის საგადასახადო შემოწმების აქტი, 2 დეკემბრის №35679 ბრძანება და 3 დეკემბრის №086-74 საგადასახადო მოთხოვნა შპს „-------ს“ მიერ გასაჩივრებულ იქნა შემოსავლების სამსახურში 2021 წლის 18 იანვარს. შემოსავლების სამსახურის 2021 წლის 13 მაისის №14140 ბრძანებით საჩივარი არ დაკმაყოფილდა. \nიგივე მოთხოვნით მომჩივანმა 2023 წლის 31 აგვისტოს მიმართა შემოსავლების სამსახურს, რომელმაც საჩივარი, საგადასახადო კოდექსის 301-ე მუხლის „ზ“ ქვეპუნქტის საფუძველზე დატოვა განუხილველი. \nამგვარად, ვინაიდან არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება, საბჭო მიიჩნევს, რომ შემოსავლების სამსახურის სადავო გადაწყვეტილება საჩივრის, საგადასახადო კოდექსის 301-ე მუხლის „ზ“ ქვეპუნქტის საფუძველზე, განუხილველად დატოვების თაობაზე მართლზომიერია, არ არსებობს მისი გაუქმების და მომჩივნის მოთხოვნის დაკმაყოფილების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nარსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n20\n\nდოკუმენტის დათვალიერება\n\ninfohub@rs.ge",
    "title": "Document e166345e-d1de-4211-8706-9c13cc3d8f0e"
  }
}