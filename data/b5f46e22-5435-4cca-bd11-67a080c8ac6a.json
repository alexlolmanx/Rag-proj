{
  "id": "b5f46e22-5435-4cca-bd11-67a080c8ac6a",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 25986\n15 დეკემბერი 2022\nდოკუმენტის #:\n25986\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n09 აგვისტო 2021\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nსაჩივრის თაობაზე\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nქონების გადასახადის გამოანგარიშება და გადახდა, საჩივრის განხილვაზე უარის თქმა\nჩამოტვირთვა\nგაზიარება\nბრძანება N 25986\n09/08/2021\n \n \n\n\nფ/პ  --------------------------------\n(მის: ------ -----------------------)\n2021 წლის 14 ივლისის საჩივრის თაობაზე\n\n\n\n\nშემოსავლების სამსახურმა 2021 წლის 29 ივლისის დავების განხილვის საბჭოს სხდომაზე (ოქმი №74) განიხილა ფ/პ ----- №62175/1/2021 საჩივარი,  რომლითაც გასაჩივრებულია შემოსავლების სამსახურის მომსახურების დეპარტამენტის 2018 წლის 14 დეკემბრის №024-15254, №024-15255, №024-15256 და 2020 წლის 5 ნოემბრის №024-17362 საგადასახადო მოთხოვნები, საგადასახადო გირავნობა/იპოთეკის უფლების წარმოშობის შესახებ 2020 წლის 31 აგვისტოს №024-5329 და 2021 წლის 15 ივნისის 024-3898 შეტყობინებები, ასევე ქონებაზე ყადაღის დადების შესახებ 2021 წლის 7 ივნისის 024-455 ბრძანება.\n\n\nგადასახადის გადამხდელის პოზიცია:\nგადამხდელი განმარტავს, რომ 2017-2018 წელს ქონების გადასახადის დეკლარირების მომენტში არ იმყოფებოდა საქართველოში და ამ წლების დეკლარირება განხორციელებული აქვს მოქალაქე --------ს „საოჯახო“ დეკლარაციის სახით, რომელიც არის მისი ქალიშვილის მეუღლე. გადამხდელი მიუთითებს, რომ მოახდინა 2018, 2019 და 2020 წლის დეკლარაციების დაზუსტება ნულოვანი ფორმით. 2016 წლის  საანგარიშო პერიოდზე გამოცემულ საგადასახადო მოთხოვნას გადამხდელი ეთანხმება და ითხოვს შეთანხმების გაფორმებას.\nრაც შეეხება შემდგომ პერიოდში გამოცემულ საგადასახადო მოთხოვნებს, საგადასახადო გირავნობის/იპოთეკის უფლების წარმოშობის შესახებ 2020 წლის 31 აგვისტოს №024-5329 და 2021 წლის 15 ივნისის 024-3898 შეტყობინებებს , ასევე ქონებაზე ყადაღის დადების შესახებ 2021 წლის 7 ივნისის 024-455 ბრძანებას ითხოვს მათ გაუქმებას.\n\n\nფაქტობრივი გარემოებები:\nსაქმეში არსებული მასალებით დგინდება, რომ ფ/პ -----  პირადი აღრიცხვის ბარათზე,   2018 წლის   14 დეკემბერს განხორციელდა 2016-2017-2018 წლების ქონების გადასახადის დარიცხვა, საჯარო რეესტრის ეროვნული სააგენტოდან მოწოდებული ინფორმაციის საფუძველზე. კერძოდ: 2016-2017 წლებზე - 2771 ლარის (38.4997 ჰა), ხოლო 2018 წელს - 3356 ლარის ოდენობით (46.6173 ჰა). აღნიშნულზე გამოცემული  საგადასახადო  მოთხოვნები  გაიგზავნა 2-ჯერ მისამართზე: ------ და დაბრუნდა უკან კომენტარით: „არასრული მისამართი“.\nსაქართველოს საგადასახადო კოდექსის 44-ე მუხლის მე-10 ნაწილის გათვალისწინებით, საგადასახადო მოთხოვნა საჯაროდ გავრცელდა 2019 წლის 30 იანვარს.\n----- ის პირადი აღრიცხვის ბარათიდან ირკვევა, რომ მის მიერ წარმოდგენილია 2017 წლის ფიზიკური პირის ქონების გადასახადის წლიური (საოჯახო) დეკლარაცია, სადაც ოჯახის წევრად დაფიქსირებულია მხოლოდ მეუღლე -----, ხოლო 2018 წლის დეკლარაციაში დამატებით ასევე სიდედრი ----. 2019 წლის 13 ივნისს -----ის მიერ დაზუსტებული იქნა 2017 და 2018 წლების ფიზიკური პირის ქონების გადასახადის წლიური (საოჯახო) დეკლარაციები, სადაც ასახა ფ/პ ----- ს და ---------ს საკუთრებაში არსებული მიწის ნაკვეთები. ამასთანავე უნდა აღინიშნოს, რომ ფ/პ ----- მიერ წარმოდგენილ 2017 წლის ფიზიკური პირის ქონების გადასახადის წლიურ (საოჯახო) დეკლარაციაში, დაფიქსირებულია შემოსავალი 40000-დან 100000-მდე, თუმცა დეკლარაციის V ნაწილში, დასაბეგრი ქონება (გარდა მიწისა) არ არის მითითებული.\nამრიგად, ფ/პ ----- მ 2017 და 2018 წლების ფიზიკური პირის ქონების გადასახადის წლიურ (საოჯახო) დეკლარაციებში, დააფიქსირა მეუღლის მშობლებიც და დასაბეგრ ობიექტად დაამატა მათი კუთვნილი მიწის ნაკვეთებიც. ხოლო ----- მა 2019 და 2020 წლების ფიზიკური პირის ქონების გადასახადის დაზუსტებულ წლიურ (საოჯახო) დეკლარაციებში, დააფიქსირა მეუღლე ------ მის საკუთრებაში არსებული სასოფლო სამეურნეო დანიშნულების დასაბეგრი მიწის ფართობით.\nგადასახადების ადმინისტრირების საინფორმაციო სისტემის მონაცემებით, 2021 წლის 29 ივლისის მდგომარეობით გაუქმებულია საგადასახადო გირავნობის/იპოთეკის უფლების წარმოშობის შესახებ 2020 წლის 31 აგვისტოს №024-5329 და 2021 წლის 15 ივნისის 024-3898 შეტყობინებები, ასევე ქონებაზე ყადაღის დადების შესახებ 2021 წლის 7 ივნისის 024-455 ბრძანება.\nაღსანიშნავია, რომ 2018 და 2020 წლების ქონების გადასახადები გადასახადის გადამხდელის მიერ დაზუსტებულია ნულოვანი ფორმით 2021 წლის 11 ივნისს, რაც შეეხება 2016 წლის გადასახადს, ვინაიდან გადამხდელი წარმოდგენილ საჩივარში აღიარებდა მის კანონიერებას და ითხოვდა შეთანხმების გაფორმებას, კუთვნილებისამებრ გაეგზავნა ვალის მართვის დეპარტამენტს.\n\n\nშემოსავლების სამსახურმა განიხილა წარმოდგენილი საჩივარი და მიიჩნია, რომ მომჩივნის მოთხოვნა მომსახურების დეპარტამენტის 2018 წლის 14 დეკემბრის №024-15255  საგადასახადო მოთხოვნის ნაწილში უნდა დაკმაყოფილდეს შემდეგ გარემოებათა გამო:\nსაქართველოს  საგადასახადო  კოდექსის  302-ე  მუხლის  მე-6  ნაწილის  თანახმად,  დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 299-ე მუხლის მე-4 ნაწილის თანახმად, პირს უფლება აქვს, გაასაჩივროს საგადასახადო ორგანოს გადაწყვეტილება მისი ჩაბარებიდან 30 დღის ვადაში.\nსაქმეში არსებული ფაქტობრივი გარემოებების გათვალისწინებით, განსახილველ შემთხვევაში შემოსავლების სამსახურმა მიიჩნია, რომ გადამხდელს საჩივრის წარდგენის ვადა გაშვებულად არ უნდა ჩაეთვალოს და ფ/პ -----  №62175/1/2021 საჩივარი დაშვებულ უნდა იქნეს განსახილველად. საქართველოს საგადასახადო კოდექსის 203-ე მუხლის თანახმად, მიწაზე ქონების გადასახადის გადამხდელია პირი საგადასახადო წლის 1 აპრილის მდგომარეობით:\nა) მის საკუთრებაში არსებულ მიწაზე;\nბ) სახელმწიფო საკუთრებაში არსებულ მიწაზე, რომლითაც სარგებლობს ან რომელსაც ფლობს იგი;\nგ)  მის  მფლობელობაში  ან/და  სარგებლობაში  არსებულ,  გარდაცვლილი  პირის  სახელზე რეგისტრირებულ მიწის ნაკვეთზე, გარდა იმ შემთხვევისა, როდესაც მიწის ნაკვეთით სარგებლობა ხორციელდება იჯარის, ქირის, უზუფრუქტის ან სხვა ამგვარი სახის ხელშეკრულების საფუძველზე.\nსაქართველოს საგადასახადო კოდექსის 205-ე მუხლის პირველი ნაწილის თანახმად, ქონების გადასახადის საგადასახადო პერიოდად ითვლება კალენდარული წელი.\nსაქართველოს საგადასახადო კოდექსის 61-ე მუხლის მე-2 ნაწილის ,,ე“ ქვეპუნქტის საფუძველზე, გადასახადის დარიცხვის საფუძველია საგადასახადო ორგანოსთვის საჯარო რეესტრის ეროვნული სააგენტოს მიერ მოწოდებული ინფორმაცია, მიწაზე ქონების გადასახადის დარიცხვის მიზნებისათვის.\nსაქართველოს საგადასახადო კოდექსის 205-ე მუხლის მე-12 ნაწილის თანახმად, ფიზიკური პირი ქონების გადასახადის დეკლარაციას საგადასახადო ორგანოს წარუდგენს არა უგვიანეს კალენდარული წლის 1 ნოემბრისა. დეკლარაციაში მონაცემები დასაბეგრი ქონების შესახებ შეიტანება გასული საგადასახადო წლის მიხედვით, ხოლო დასაბეგრი მიწის შესახებ – მიმდინარე საგადასახადო წლის მიხედვით. ხოლო მე-14 ნაწილის თანახმად, ფიზიკური პირი ქონებაზე და მიწაზე ქონების გადასახადს იხდის არა უგვიანეს კალენდარული წლის 15 ნოემბრისა.\nშემოსავლების სამსახური ყურადღებას ამახვილებს იმ ფაქტობრივ გარემოებაზე, რომ 2019 წლის 13 ივნისს -------ის მიერ დაზუსტებული იქნა 2017 და 2018 წლების ფიზიკური პირის ქონების გადასახადის წლიური (საოჯახო) დეკლარაციები, სადაც ასახა ----- ის და ------- ის საკუთრებაში არსებული მიწის ნაკვეთები.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით შემოსავლების სამსახურმა მიიჩნია, რომ მომსახურების დეპარტამენტის 2018 წლის 14 დეკემბრის №024- 15255 საგადასახადო მოთხოვნა უნდა გაუქმდეს.\n\n\nსაჩივარი 2018  წლის 14 დეკემბრის  №024-15256 და 2020 წლის 5 ნოემბრის №024-17362 საგადასახადო მოთხოვნების ნაწილში უნდა დარჩეს განუხილველი შემდეგ გარემოებათა გამო:\nშემოსავლების სამსახურის გადასახადების ადმინისტრირების საინფორმაციო სისტემის მონაცემებით დგინდება, რომ ფ/პ ----- 2021 წლის 11 ივნისს წარმოადგინა 2018 და 2020 წლების ფიზიკური პირის ქონების გადასახადის დაზუსტებული დეკლარაცია ნულოვანო ფორმით, აღნიშნულზე გამოიცა 2021 წლის 11 ივნისის №024 – 3722 და №024 - 3724 საგადასახადო მოთხოვნები.\nსაქართველოს საგადასახადო კოდექსის 301-ე მუხლის „დ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ არ არსებობს დავის საგანი.\nაღნიშნულიდან გამომდინარე, შემოსავლების სამსახურმა მიიჩნია, რომ ვინაიდან ფ/პ ----- მიერ წარმოდგენილ იქნა 2018 და 2020 წლის ფიზიკური პირის ქონების გადასახადის დაზუსტებული დეკლარაციები, რის საფუძველზეც გამოიცა ახალი საგადასახადო მოთხოვნები, სახეზეა საქართველოს საგადასახადო კოდექსის 301-ე მუხლის „დ“ ქვეპუნქტით გათვალისწინებული საჩივრის განხილვაზე უარის თქმის საფუძველი აღნიშნული საგადასახადო მოთხოვნების ნაწილში.\n\n\nსაგადასახადო გირავნობის/იპოთეკის უფლების წარმოშობის შესახებ 2020 წლის 31 აგვისტოს №024-5329 და 2021 წლის 15 ივნისის 024-3898 შეტყობინებების და ქონებაზე ყადაღის დადების შესახებ 2021 წლის 7 ივნისის 024-455 ბრძანების ნაწილში საჩივარი უნდა დარჩეს განუხილველი შემდეგ გარემოებათა გამო:\nგადასახადების ადმინისტრირების საინფორმაციო სისტემის მონაცემებით დგინდება, რომ ვალის მართვის დეპარტამენტის 2021 წლის 26 ივლისის №024-5347 და №024-5346 შეტყობინებებით გაუქმებულია საგადასახადო გირავნობის/იპოთეკის უფლების წარმოშობის შესახებ 2020 წლის 31 აგვისტოს №024-5329 და 2021 წლის 15 ივნისის 024-3898 შეტყობინებები, ხოლო 2021 წლის 26 ივლისის №024-659 ბრძანებით გაუქმდა ქონებაზე ყადაღის დადების შესახებ 2021 წლის 7 ივნისის 024-455 ბრძანება.\nსაქართველოს საგადასახადო კოდექსის 301-ე მუხლის „დ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ არ არსებობს დავის საგანი.\nაღნიშნულიდან გამომდინარე, შემოსავლების სამსახურმა მიიჩნია, რომ ვინაიდან გაუქმდა საგადასახადო გირავნობის/იპოთეკის უფლების წარმოშობის შესახებ 2020 წლის 31 აგვისტოს №024-5329 და 2021 წლის 15 ივნისის 024-3898 შეტყობინებები და ქონებაზე ყადაღის დადების შესახებ 2021 წლის 7 ივნისის 024-455 ბრძანება, სახეზეა საქართველოს საგადასახადო კოდექსის 301-ე მუხლის „დ“ ქვეპუნქტით გათვალისწინებული საჩივრის განხილვაზე უარის თქმის საფუძველი.\n\n\n\n\nსაქართველოს საგადასახადო კოდექსის 304-ე მუხლის საფუძველზე,\nვ ბ რ ძ ა ნ ე ბ :\n\n\n\n\n1.  ფ/პ ----- საჩივარი მომსახურების დეპარტამენტის 2018 წლის 14 დეკემბრის №024-15255 საგადასახადო მოთხოვნის ნაწილში დაკმაყოფილდეს;\n2.  გაუქმდეს მომსახურების დეპარტამენტის 2018 წლის 14 დეკემბრის №024-15255 საგადასახადო მოთხოვნა;\n3. დაევალოს  მომსახურების  დეპარტამენტს  შესაბამისი  კორექტირების  განხორციელება გადასახადის გადამხდელის პირადი აღრიცხვის ბარათზე;\n4.  საჩივარი დანარჩენ ნაწილში დარჩეს განუხილველი;\n5. აღნიშნული გადაწყვეტილება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nმიწაზე ფიზიკური პირის ქონების გადასახადი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n26\n\nდოკუმენტის დათვალიერება\n\ninfohub@rs.ge",
    "title": "Document b5f46e22-5435-4cca-bd11-67a080c8ac6a"
  }
}