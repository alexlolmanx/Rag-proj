{
  "id": "dc6cf628-bf05-442a-b1ac-65690ebd2678",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21664/2/2023\n01 მარტი 2024\nდოკუმენტის #:\n21664/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n28 თებერვალი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№21664/2/2023\n28 თებერვალი 2024\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „--------ი“ (ს/ნ -------------)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,16.02.2024 წელს განიხილა და მიიღო გადაწყვეტილება შპს „-----ს“ 20.12.2023 წელს რეგისტრირებულ საჩივარზე (რეგისტრაციის №21664/2/2023).\n\n\nდავის საგანი: \nშემოსავლების სამსახურის 24.04.2023 წლის №8804 ბრძანების აღსრულების შედეგები.\n\n\nგასაჩივრებული გადაწყვეტილება:\n1. აუდიტის დეპარტამენტის 2023 წლის 29 სექტემბრის №007-249 საგადასახადო მოთხოვნა;\n2. შემოსავლების სამსახურის 2023 წლის 21 ნოემბრის №28630 ბრძანება.\n\n\nდარიცხული თანხა: 42 529 ლარი. \nმათ შორის:\nგადასახადი - 24 087\nდღგ - 15 587\nსაშემოსავლო გადასახადი - 8 500\nჯარიმა - 9 874\nსაურავი - 8 568\n\n\nფაქტების აღწერა \nშემოსავლების სამსახურის აუდიტის დეპარტამენტის 2022 წლის 29 ივლისის №20352 ბრძანების საფუძველზე ჩატარდა კომპანიის საქმიანობის კამერალური საგადასახადო შემოწმება. შემოწმების შედეგები აისახა 2022 წლის 22 ნოემბრის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 2022 წლის 29 ნოემბრის №29785 ბრძანება და №007-323 საგადასახადო მოთხოვნა. მომჩივანს დამატებით გადასახდელად განესაზღვრა 38 868 ლარი.\n- გადასახადის გადამხდელს მიეცა წინადადება, აუდიტის დეპარტამენტს წარუდგინოს დღგ-ის ჩათვლის უფლების დამადასტურებელი დოკუმენტაცია/მტკიცებულებები; \n- დაევალა აუდიტის დეპარტამენტს, შეისწავლოს გადასახადის გადამხდელის მიერ წარდგენილი მტკიცებულებები და დღგ-ის ჩათვლის მიღებასთან დაკავშირებით კანონმდებლობით დადგენილი შეზღუდვების გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო შემოწმებით განსაზღვრული საგადასახადო ვალდებულებების კორექტირება (შემცირება).\nდანარჩენ ნაწილში საჩივარი არ დაკმაყოფილდა.\nშემოსავლების სამსახურის 24.04.2023 წლის №8804 ბრძანების აღსრულების შედეგად, გამოიცა აუდიტის დეპარტამენტის 22.09.2023 წლის დასკვნა, 29.09.2023 წლის №24004 ბრძანება და №007-249 საგადასახადო მოთხოვნა, რომელთა შესაბამისად მომჩივანს არ შეუმცირდა დარიცხული თანხა.\nკორექტირებული საგადასახადო მოთხოვნა 2023 წლის 8 ნოემბერს გასაჩივრდა შემოსავლების სამსახურში, რომელმაც 2023 წლის 21 ნოემბრის №28630 ბრძანებით არ დააკმაყოფილა საჩივარი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 302-ე, 304-ე მუხლებზე და ყურადღებას ამახვილებს აუდიტის დეპარტამენტის მიერ მიწოდებულ ინფორმაციაზე, რომლის თანახმად, გადასახადის გადამხდელის მიერ შემოსავლების სამსახურის 2023 წლის 24 აპრილის №8804 ბრძანებით განსაზღვრულ ვადაში არ იქნა წარდგენილი ამავე ბრძანებით დავალებული ინფორმაცია/მტკიცებულება. ამდენად, აუდიტის დეპარტამენტის მიერ შპს „------ის“ მიმართ აქტით დარიცხული თანხები გადაანგარიშებას არ დაექვემდებარა.\nსაქმეზე არსებული მტკიცებულებების და აუდიტის დეპარტამენტის მიერ განხორციელებული გადაანგარიშების შედეგების გათვალისწინებით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარდგენილი საჩივრის დაკმაყოფილების საფუძველი.\n\n\nმომჩივნის არგუმენტაცია \n2020 წლის ნოემბერისა და დეკემბრის თვის საანგარიშო პერიოდებში შპს „-----ამ“ (ს/ნ -----) ეკონომიკური საქმიანობის ფარგლებში გაუწია გარკვეული ღირებულების მომსახურება, რომელზეც მომჩივნის მიერ შპს „თოდასთვის“ გადარიცხულ იქნა სხვადასხვა ოდენობის თანხები. \nაუდიტის დეპარტამენტის მიერ დღგ-ის სავალდებულო რეგისტრაციის თარიღად განისაზღვრა 2020 წლის 13 ნოემბერი. შესაბამისად, 13 ნოემბრის შემდგომ პერიოდებზე დღგ-ის გადამხდელად რეგისტრაციასთან ერთად წარმოეშვათ დღგ-ის ჩათვლის უფლება.\nასევე, როგორც მომჩივნისთვის ცნობილია, საწარმოს შემოწმების პარალელურად აუდიტის დეპარტამენტის მიერ შემოწმებულ იქნა შპს „----ა“, რომლის ფარგლებშიც შპს „----ას“ მომჩივნის მიმართ გაწეულ მომსახურებაზე დაერიცხა შესაბამისი დღგ.\nზემოაღნიშნულიდან გამომდინარე, შპს „----ას“ მიერ მომჩივნისთვის 2020 წლის ნოემბერსა და დეკემბერში გაწეულ მომსახურებაზე გამოწერილ იქნა შესაბამისი საგადასახადო ანგარიშ-ფაქტურები, თუმცა შემოწმების მიერ აღნიშნული გარემოება არ იქნა გათვალისწინებული.\nზემოაღნიშნულიდან გამომდინარე, მომჩივანი ითხოვს შპს „----ას“ მიერ მისთვის გამოწერილი საგადასახადო ანგარიშ-ფაქტურების საფუძველზე მიეცეს კუთვნილი დღგ-ის ჩათვლის უფლება და შემცირდეს შემოწმების აქტით დარიცხული თანხები.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nშემოსავლების სამსახურის 24.04.2023 წლის №8804 ბრძანებით:\n- გადასახადის გადამხდელს მიეცა წინადადება, აუდიტის დეპარტამენტს წარუდგინოს დღგ-ის ჩათვლის უფლების დამადასტურებელი დოკუმენტაცია/მტკიცებულებები;\n- დაევალა აუდიტის დეპარტამენტს, შეისწავლოს გადასახადის გადამხდელის მიერ წარდგენილი მტკიცებულებები და დღგ-ის ჩათვლის მიღებასთან დაკავშირებით კანონმდებლობით დადგენილი შეზღუდვების გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო შემოწმებით განსაზღვრული საგადასახადო ვალდებულებების კორექტირება (შემცირება). \nაუდიტის დეპარტამენტის დასკვნით დგინდება, რომ შემოსავლების სამსახურის 2023 წლის 24 აპრილის №8804 ბრძანების შესაბამისად გადასახადის გადამხდელმა არ წარადგინა დღგ-ის ჩათვლის უფლების დამადასტურებელი დოკუმენტაცია/მტკიცებულებები. შესაბამისად, შემოწმების აქტით დარიცხული თანხები არ დაექვემდებარა გადაანგარიშებას.\nზემოაღნიშნული ფაქტობრივი გარემოებების საფუძველზე, მხარეთა არგუმენტაციის გათვალისწინებით, საბჭომ მიიჩნია, რომ შემოსავლების სამსახურის სადავო ბრძანება მართლზომიერია და არ არსებობს მისი გაუქმების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n9\n\nდოკუმენტის დათვალიერება\n\ninfohub@rs.ge",
    "title": "Document dc6cf628-bf05-442a-b1ac-65690ebd2678"
  }
}