{
  "id": "d5553f45-0261-4e7d-b8ea-f5e547759e86",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №24676/2/2025\n24 თებერვალი 2025\nდოკუმენტის #:\n24676/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n20 თებერვალი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nსაჩივრის თაობაზე\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, გაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის, ხელფასის სახით მიღებული შემოსავლები, გადახდის წყაროსთან გადასახადის დაკავების წესი, დღგ-ის ჩათვლის უფლება, საჩივრის განხილვაზე უარის თქმა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№24676/2/2025\n20 თებერვალი 2025\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „-------“ (ს/ნ -------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 14.02.2025 წელს განიხილა და მიიღო გადაწყვეტილება შპს „-------“ 31.01.2025 წელს რეგისტრირებულ საჩივარზე (რეგისტრაციის №24676/2/2025).\n\n\nდავის საგანი: \n1. შემოსავლების სამსახურის 18.07.2024 წლის №16971 ბრძანების აღსრულების შედეგები;\n2. ფიზიკური პირებისთვის მომსახურების ანაზღაურების ღირებულების გადახდის წყაროსთან დაბეგვრა და მეწარმეებზე გადარიცხული თანხის დოკუმენტურად დაუდასტურებელ ხარჯად განხილვა. \n\n\nგასაჩივრებული გადაწყვეტილება: \n1. აუდიტის დეპარტამენტის 2024 წლის 5 ივნისის №024-35 საგადასახადო მოთხოვნა;\n2. შემოსავლების სამსახურის 2024 წლის 18 ივლისის №16971 ბრძანება;\n3. აუდიტის დეპარტამენტის 2024 წლის 25 დეკემბრის №024-82 საგადასახადო მოთხოვნა;\n4. შემოსავლების სამსახურის 2025 წლის 28 იანვრის №808 ბრძანება.\n\n\nდარიცხული თანხა: \nაუდიტის დეპარტამენტის 2024 წლის 5 ივნისის №024-35 საგადასახადო მოთხოვნით - 181 323.77 ლარი. \nმათ შორის:\nგადასახადი - 107 215\nდღგ - 51 742\nმოგების გადასახადი - 48 332\nსაშემოსავლო გადასახადი - 7 141\nჯარიმა - 51 846 \nსაურავი - 22 262.77\n\n\nაუდიტის დეპარტამენტის 2024 წლის 25 დეკემბრის №024-82 საგადასახადო მოთხოვნით - 125 139.24 ლარი.\nმათ შორის:\nგადასახადი - 71 035\nდღგ - 34 969\nმოგების გადასახადი - 28 925\nსაშემოსავლო გადასახადი - 7 141\nჯარიმა - 35 516 \nსაურავი - 18 588.24\n\n\nსადავო საკითხები: \n1. შემოსავლების სამსახურის 18.07.2024 წლის №16971 ბრძანების აღსრულების შედეგები \nფაქტების აღწერა \nშემოსავლების სამსახურის აუდიტის დეპარტამენტის 2024 წლის 13 თებერვლის №2954 ბრძანების საფუძველზე ჩატარდა კომპანიის საქმიანობის კამერალური საგადასახადო შემოწმება. შემოწმების შედეგები აისახა 2024 წლის 3 ივნისის საგადასახადო შემოწმების აქტში, საიდანაც ირკვევა, რომ სადავო დარიცხვა გამოწვეულია შემდეგი გარემოებებით:\n1. შემოსავლების სამსახურის გადასახადების ადმინისტრირების საინფორმაციო სისტემის მონაცემების ანალიზით დგინდება, რომ კომპანიას შეძენილი აქვს 110 039 ლარის (დღგ-ის ჩათვლით) ღირებულების საწვავი სპეც. საგადასახადო ანგარიშ-ფაქტურებით. შსს-ს ბაზების მონაცემებით, საწარმოს არ უფიქსირდება საკუთრებაში ავტოსატრანსპორტო საშუალებები. ამასთან, გადასახადის გადამხდელმა წარადგინა სხვადასხვა მცირე მეწარმეებთან გაფორმებული ხელშეკრულებები, რომლის შესაბამისადაც პირები უწევენ ავტოტრანსპორტით და ტექნიკით მომსახურებას. აღნიშნულ ხელშეკრულებებში არ ფიქსირდება საწვავის ხარჯის დამკვეთის მიერ ანაზღაურების ვალდებულება. შესაბამისად, შემოწმების მიერ, საგადასახადო კოდექსის 982 მუხლის პირველი ნაწილის „ბ“ ქვეპუნქტის საფუძველზე, აღნიშნული დაკვალიფიცირდა ხარჯად, რომლის გაწევის მიზანი არ არის მოგების, შემოსავლის ან კომპენსაციის მიღება. ამასთან, საგადასახადო კოდექსის 174-ე და 175-ე მუხლების გათვალისწინებით, კომპანიას შეუმცირდა ჩათვლილი დღგ-ის თანხა. შედეგად, მომჩივანს დაერიცხა დღგ, მოგების გადასახადი და დაეკისრა საგადასახადო კოდექსის 275-ე მუხლით გათვალისწინებული ჯარიმა.\n2. გადასახადის გადამხდელის მიერ წარდგენილი საბანკო ამონაწერების დამუშავების შედეგად დადგინდა, რომ საწარმოს უფიქსირდება სხვადასხვა არარეგისტრირებულ ფიზიკურ პირებზე თანხის გადარიცხვა გაწეული მომსახურების ანაზღაურებისთვის, რომლებიც არ არის დაბეგრილი წყაროსთან. ამასთან, ფიქსირდება სხვადასხვა ინდ. მეწარმეებზე მ.შ. მცირე მეწარმეებზე თანხის გადარიცხვები. აღნიშნულ ოპერაციებზე გადასახადის გადამხდელის მიერ არ იქნა წარდგენილი ხარჯის გაწევის დამადასტურებელი დოკუმენტები. შესაბამისად, მომჩივანი 2024 წლის 26 მარტის №188670 ოქმის საფუძველზე დაჯარიმდა 400 ლარით.\nსაგადასახადო კოდექსის 154-ე მუხლის პირველი ნაწილის „დ“ ქვეპუნქტის და 982 მუხლის პირველი ნაწილის „ა“ ქვეპუნქტის საფუძველზე, საწარმოს დაერიცხა საშემოსავლო და მოგების გადასახადი. ასევე, დაეკისრა საგადასახადო კოდექსის 275-ე მუხლით გათვალისწინებული ჯარიმა.\nშემოწმების აქტის საფუძველზე გამოიცა აუდიტის დეპარტამენტის 2024 წლის 4 ივნისის №13236 ბრძანება და 5 ივნისის №024-35 საგადასახადო მოთხოვნა. მომჩივანს დამატებით გადასახდელად განესაზღვრა 181 323.77 ლარი.\nაღნიშნული საგადასახადო მოთხოვნა 2024 წლის 1 ივლისს გასაჩივრდა შემოსავლების სამსახურში, რომელმაც 2024 წლის 18 ივლისის №16971 ბრძანებით ნაწილობრივ დააკმაყოფილა საჩივარი. პირველ სადავო საკითხთან დაკავშირებით:\n- გადასახადის გადამხდელს მიეცა წინადადება, აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\n- დაევალა აუდიტის დეპარტამენტს, შეისწავლოს/გამოიკვლიოს წარდგენილი მტკიცებულებები (მ.შ. საჩივარზე თანდართული) და შესწავლის შედეგების გათვალისწინებით, სათანადო საფუძვლის არსებობის შემთხვევაში, განახორციელოს საგადასახადო ვალდებულებების შესაბამისი კორექტირება (შემცირება).\nდანარჩენ ნაწილში საჩივარი არ დაკმაყოფილდა.\nშემოსავლების სამსახურის 2024 წლის 18 ივლისის №16971 ბრძანება 5.08.2024 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომელმაც 27.09.2024 წლის №23649/2/2024 გადაწყვეტილებით (რეგ. 2.10.2024 წელი; №03/74225) არ დააკმაყოფილა საჩივარი.\nშემოსავლების სამსახურის 18.07.2024 წლის №16971 ბრძანების აღსრულების შედეგად, გამოიცა აუდიტის დეპარტამენტის 24.12.2024 წლის დასკვნა, 25.12.2024 წლის №27264 ბრძანება და №024-82 საგადასახადო მოთხოვნა, რომელთა შესაბამისად მომჩივანს შეუმცირდა დარიცხული თანხა 52 510 ლარით და მისმა საგადასახდო ვალდებულებამ შეადგინა 125 139.24 ლარი.\nკორექტირებული საგადასახადო მოთხოვნა 2025 წლის 16 იანვარს გასაჩივრდა შემოსავლების სამსახურში, რომელმაც 2025 წლის 28 იანვრის №808 ბრძანებით არ დააკმაყოფილა საჩივარი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 302-ე, 304-ე მუხლებზე და ყურადღებას ამახვილებს საქმეში არსებულ ფაქტობრივ გარემოებაზე, რომლის თანახმად, გადასახადის გადამხდელმა შემოსავლების სამსახურის ბრძანების შესაბამისად წარადგინა მომსახურების გამწევ პირებთან გაფორმებული მიღება-ჩაბარების აქტები და საწვავის ხარჯის აღრიცხვა, რის საფუძველზეც დადგინა, რომ აღნიშნული პირები მომსახურების გაწევისას იყენებენ დამკვეთის საწვავს, რასაც ადასტურებენ მიღება-ჩაბარების აქტებით. აღნიშნულის გათვალისწინებით, საგადასახადო შემოწმების მიერ საწვავის ნაწილში დარიცხული მოგების გადასახადი და დღგ დაექვემდებარა კორექტირებას (შემცირებას).\nამასთან, შემოსავლების სამსახური აღნიშნავს, რომ გადამხდელს წარდგენილ საჩივრებში სადავო გარემოებად მითითებული აქვს ისეთი ფაქტობრივი გარემოებები, რაც გადაწყვეტილებით არ დაკმაყოფილდა და შესაბამისად არ ყოფილა დავალებული შესასრულებლად აუდიტის დეპარტამენტისთვის.\nსაქმეში არსებული მტკიცებულებების და აუდიტის დეპარტამენტის დასკვნის შედეგების გათვალისწინებით, შემოსავლების სამსახური მიიჩნევს, რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარდგენილი საჩივრების დაკმაყოფილების საფუძველი.\n\n\nმომჩივნის არგუმენტაცია \nაქტის საფუძველზე დარიცხული თანხები გასაჩივრდა გადასახადის გადამხდელის მიერ. აქტს არ ეთანხმებოდა ორ ნაწილში: 1. საწვავის ნაწილში და 2. მომსახურების ღირებულების გადახდის ნაწილში. საჩივარი ნაწილობრივ იქნა გაზიარებული. კერძოდ, საწვავის ნაწილში მოსთხოვეს დამატებითი დოკუმენტაციის წარდგენა, ხოლო მომსახურების ანაზღაურების ნაწილში მომჩივნის პოზიცია არ იქნა გათვალისწინებული. მიაჩნია, რომ შემოსავლების სამსახურის ბრძანება, რომლითაც არ იქნა გათვალისწინებული გადასახადის გადამხდელის პოზიცია მომსახურების თანხების გადარიცხვის ნაწილში, არის უკანონო, ვინაიდან კომპანიის მიერ თანხების გადარიცხვა ხორციელდებოდა მეწარმეებზე, რომლის დოკუმენტაციაც მოცემულია www.rs.ge-ზე, ხოლო მეორეს მხრივ დაცულია საწარმოში, რომლის დამადასტურებელ მტკიცებულებებს წარმოადგენს მოთხოვნისთანავე.\nმომჩივანი ითხოვს ბათილად იქნას ცნობილი შემოსავლების სამსახურის 2025 წლის 28 იანვრის №808 ბრძანება და 2024 წლის 18 ივლისის №16971 ბრძანება მეორე სადავო საკითხთან დაკავშირებით. კერძოდ, ფიზიკური პირებისა და მეწარმეებისთვის გადარიცხული თანხების ნაწილში. ასევე, ბათილად იქნას ცნობილი აუდიტის დეპარტამენტის საგადასახადო მოთხოვნა №024-35.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nშემოსავლების სამსახურის 2024 წლის 18 ივლისის №16971 ბრძანებით, პირველ სადავო საკითხთან დაკავშირებით: \n- გადასახადის გადამხდელს მიეცა წინადადება, აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები; \n- დაევალა აუდიტის დეპარტამენტს, შეისწავლოს/გამოიკვლიოს წარდგენილი მტკიცებულებები (მ.შ. საჩივარზე თანდართული) და შესწავლის შედეგების გათვალისწინებით, სათანადო საფუძვლის არსებობის შემთხვევაში, განახორციელოს საგადასახადო ვალდებულებების შესაბამისი კორექტირება (შემცირება). \nდანარჩენ ნაწილში საჩივარი არ დაკმაყოფილდა.\nაუდიტის დეპარტამენტის დასკვნით დგინდება, რომ შემოსავლების სამსახურის ბრძანების შესაბამისად, გადასახადის გადამხდელმა წარადგინა მომსახურების გამწევ პირებთან გაფორმებული მიღება-ჩაბარების აქტები და საწვავის ხარჯის აღრიცხვა, რომელთა საფუძველზეც დგინდება, რომ აღნიშნული პირები მომსახურების გაწევისას იყენებენ დამკვეთის საწვავს, რასაც ადასტურებენ მიღებაჩაბარების აქტებით. აღნიშნულის გათვალისწინებით, საწვავის ნაწილში დარიცხული მოგების გადასახადი და დღგ დაექვემდებარა კორექტირებას.\nგადაანგარიშების შედეგად მომჩივანს შეუმცირდა დარიცხული თანხა 52 510 ლარით. მათ შორის, გადასახადი - 36 180 ლარი და ჯარიმა - 16 330 ლარი.\nგადასახადის გადამხდელი არ უთითებს თუ რა ნაწილში არ აღსრულდა შემოსავლების სამსახურის გადაწყვეტილება და სადავოდ ხდის ისეთ გარემოებებს, რაც შემოსავლების სამსახურის ბრძანებით არ დაკმაყოფილდა.\nზემოაღნიშნული ფაქტობრივი გარემოებების საფუძველზე, მხარეთა არგუმენტაციის გათვალისწინებით, საბჭომ მიიჩნია, რომ შემოსავლების სამსახურის 18.07.2024 წლის №16971 ბრძანება აღსრულებულია. შესაბამისად, შემოსავლების სამსახურის 2025 წლის 28 იანვრის №808 ბრძანება მართლზომიერია და არ არსებობს მისი გაუქმების და მომჩივნის მოთხოვნის დაკმაყოფილების საფუძველი.\n\n\n2. ფიზიკური პირებისთვის მომსახურების ანაზღაურების ღირებულების გადახდის წყაროსთან დაბეგვრა და მეწარმეებზე გადარიცხული თანხის დოკუმენტურად დაუდასტურებელ ხარჯად განხილვა \nფაქტების აღწერა \nაუდიტის დეპარტამენტის 2024 წლის 5 ივნისის №024-35 საგადასახადო მოთხოვნა 2024 წლის 1 ივლისს გასაჩივრდა შემოსავლების სამსახურში, რომელმაც 2024 წლის 18 ივლისის №16971 ბრძანებით ნაწილობრივ დააკმაყოფილა საჩივარი.\nაუდიტის დეპარტამენტის 2024 წლის 5 ივნისის №024-35 საგადასახადო მოთხოვნა და შემოსავლების სამსახურის 2024 წლის 18 ივლისის №16971 ბრძანება 5.08.2024 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომელმაც 27.09.2024 წლის №23649/2/2024 გადაწყვეტილებით (რეგ. 2.10.2024 წელი; №03/74225) არ დააკმაყოფილა საჩივარი.\nაუდიტის დეპარტამენტის 2024 წლის 5 ივნისის №024-35 საგადასახადო მოთხოვნა და შემოსავლების სამსახურის 2024 წლის 18 ივლისის №16971 ბრძანება 31.01.2025 წელს კვლავ გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში უნდა დარჩეს განუხილველი შემდეგ გარემოებათა გამო: \nსაგადასახადო კოდექსის 301-ე მუხლის „ზ“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება.\nსაქმეში არსებული მასალებით დგინდება, რომ აუდიტის დეპარტამენტის 2024 წლის 5 ივნისის №024-35 საგადასახადო მოთხოვნა და შემოსავლების სამსახურის 2024 წლის 18 ივლისის №16971 ბრძანება 5.08.2024 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომელმაც 27.09.2024 წლის №23649/2/2024 გადაწყვეტილებით (რეგ. 2.10.2024 წელი; №03/74225) არ დააკმაყოფილა საჩივარი.\nაუდიტის დეპარტამენტის 2024 წლის 5 ივნისის №024-35 საგადასახადო მოთხოვნა და შემოსავლების სამსახურის 2024 წლის 18 ივლისის №16971 ბრძანება 31.01.2025 წელს კვლავ გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\nზემოაღნიშნული სამართლებრივი ნორმისა და ფაქტობრივი გარემოებების საფუძველზე, საბჭომ მიიჩნია, რომ ვინაიდან არსებობს იმავე მომჩივნის მიმართ იმავე დავის საგანზე იმავე ორგანოს მიერ მიღებული გადაწყვეტილება, სახეზეა ამ ნაწილში საჩივრის განუხილველად დატოვების საგადასახადო კოდექსის 301-ე მუხლის „ზ“ ქვეპუნქტის გათვალისწინებული საფუძველი.\nამასთან, საგადასახადო კოდექსის 301-ე მუხლის „ი“ ქვეპუნქტის შესაბამისად, დავის განმხილველი ორგანო საჩივარს არ განიხილავს, თუ მომჩივანმა იმავე დავის საგანზე მიმართა სასამართლოს.\nსაქმეში არსებული მასალებით დგინდება, რომ გადასახადის გადამხდელმა აუდიტის დეპარტამენტის 2024 წლის 5 ივნისის №024-35 საგადასახადო მოთხოვნის და შემოსავლების სამსახურის 2024 წლის 18 ივლისის №16971 ბრძანების ბათილად ცნობის მოთხოვნით მიმართა სასამართლოს.\nზემოაღნიშნულიდან გამომდინარე, საბჭომ მიიჩნია, რომ ვინაიდან მომჩივანმა იმავე დავის საგანზე მიმართა სასამართლოს, სახეზეა ამ ნაწილში საჩივრის განუხილველად დატოვების საგადასახადო კოდექსის 301-ე მუხლის „ი“ ქვეპუნქტით გათვალისწინებული საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ და „დ“ ქვეპუნქტებით და გადაწყვიტა: \n\n\n1. საჩივარი, შემოსავლების სამსახურის 2024 წლის 18 ივლისის №16971 ბრძანების ნაწილში, დარჩეს განუხილველი; \n2. დანარჩენ ნაწილში საჩივარი არ დაკმაყოფილდეს; 3. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nგადახდის წყაროსთან გადასახადის დაკავბის ვალდებულება\nდაბეგვრას დაქვემდებარებული განაცემი\nდოკუმენტურად დაუდასტურებელი ხარჯები\nდღგ-ის ჩათვლის ზოგადი პრინციპები\nოპერაციისთვის კვალიფიკაციის შეცვლის საფუძვლები და სამეურნეო ოპერაციების ეკონომიკური გავლენა (73-ე მუხლის მე-9 ნაწილი)\nგანუხილველობის სხვა საფუძვლები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n28\n\nდოკუმენტის დათვალიერება\n\ninfohub@rs.ge",
    "title": "Document d5553f45-0261-4e7d-b8ea-f5e547759e86"
  }
}