{
  "id": "e50dbc86-ee14-4f6e-8ec2-c02f498b772a",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №6386/2/2018-2\n23 დეკემბერი 2022\nდოკუმენტის #:\n6386/2/2018-2\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n25 სექტემბერი 2019\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nჩამოტვირთვა\nგაზიარება\nN6386/2/2018      \n25.09.2019\n\n\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\n\n\nმომჩივანი:,,----------“\nშემმოწმებელი: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ განიხილა და მიიღო გადაწყვეტილება ,,----------“ -ს საჩივარზე. \n\n\nდავის საგანი:\nავანსის განხილვა საწარმოს მიერ გაცემულ უპროცენტო სესხად\n\n\nგასაჩივრებული გადაწყვეტილება:\n1.\tაუდიტის დეპარტამენტის --.--.2017 წლის შემოწმების აქტი;\n2.\tაუდიტის დეპარტამენტის --.--.2017 წლის №----- საგადასახადო მოთხოვნა;\n3.\tშემოსავლების სამსახურის --.--.2018 წლის №------ ბრძანება.\n\n\nდარიცხული თანხა: 306209 ლარი;\nმათ შორის:\nდღგ - 76167 ლარი;\nმიწა-არასასოფლო - 6350 ლარი;\nმოგების გადასახადი - 8320 ლარი; \nსაშემოსავლო გადასახადი - 72930 ლარი;\nუკუდაბეგვრის წესით დარიცხული დღგ - 5086 ლარი;\nქონების გადასახადი - (-5125) ლარი;\nჯარიმა - 88470 ლარი;\nსაურავი - 54011 ლარი.\n\n\nპროცედურული გარემოებები\nგადამხდელის საქმიანობაა მანდარინის შეძენა, რეალიზაცია (ექსპორტი, ადგილობრივი), მანდარინის კონცენტრატის წარმოება-რეალიზაცია, ასევე პლასტმასის და ხის ყუთების, პალეტების წარმოება-რეალიზაცია. ასევე შესამოწმებელ პერიოდში გადამხდელს იმპორტირებული და ადგილობრივ ბაზარზე რეალიზებული აქვს სხვადასხვა შერეული საქონელი.\nაუდიტის დეპარტამენტის მიერ ჩატარდა გადამხდელის საქმიანობის --.--.2014 წლიდან --.--.2016 წლამდე პერიოდის გასვლითი სრული საგადასახადო შემოწმება. შემოწმების შედეგები აისახა --.--.2017 წლის აქტში. \nშემოწმების აქტით განსაზღვრულ თანხებზე გამოიცა აუდიტის დეპარტამენტის --.--.2017 წლის №----- ბრძანება და --.--.2017 წლის №------- საგადასახადო მოთხოვნა, რომელიც გასაჩივრდა შემოსავლების სამსახურში და --.--.2018 წლის №------- ბრძანებით საჩივარი არ დაკმაყოფილდა.\n\n\nსადავო საკითხი:\nავანსის განხილვა საწარმოს მიერ გაცემულ უპროცენტო სესხად\nფაქტების აღწერა\nშემოწმების აქტის თანახმად, 2014 წლის მაისიდან შესამოწმებელი პერიოდის ბოლომდე გადამხდელს უფიქსირდება მომწოდებლისთვის (----------) გადახდილი ავანსის მუდმივად მზარდი დადებითი ნაშთი.\nშემოწმებით საგადასახადო კოდექსის 73-ე მუხლის საფუძველზე ფაქტობრივი გარემოებებიდან გამომდინარე (გადამხდელს მომწოდებლისადმი გააჩნია დებიტორული დავალიანება თუმცა საქონლის შესაძენად კვლავ ხდება თანხების გადახდა, რომლის შესაბამისადაც მომწოდებლის მიერ საქონელის მოწოდება არ ხდება) მომწოდებელზე გადახდილი ავანსი განხილულია საწარმოს მიერ გაცემულ უპოცენტო სესხად და მასზე საბაზრო საპროცენტო განაკვეთით გაანგარიშებულმა საპროცენტო შემოსავალმა 2014 და 2015 წლების საანგარიშო პერიოდებისათვის შეადგინა 321499 ლარი. აღნიშნული თანხით გაიზარდა საგადასახადო კოდექსის მე-100 მუხლის შესაბამისად განსაზღვრული ერთობლივი შემოსავალი 2014 და 2015 წლების საანგარიშო პერიოდებისათვის.\n\n\nშემოსავლების სამსახურის არგუმენტაცია\nდავების განხილვის საბჭო ყურადღებას ამახვილებს, საქართველოს საგადასახადო კოდექსის 73-ე მუხლის მე-4 ნაწილზე, რომლის მიხედვითაც თუ რაიმე თანხა გამოიყენება კონკრეტული პირის ინტერესებისათვის, ჩაითვლება, რომ ეს თანხა მიღებული აქვს ამ პირს. ამავე მუხლის მე-9 ნაწილის „ბ“ ქვეპუნქტის შესაბამისად საგადასახადო ორგანოს უფლება აქვს სამეურნეო ოპერაციის ფორმისა და შინაარსის გათვალისწინებით შეცვალოს მისი კვალიფიკაცია, თუ ოპერაციის ფორმა არ შეესაბამება მის შინაარსს.\nსსკ-ის მე-100 მუხლის შესაბამისად რეზიდენტის ერთობლივი შემოსავალი შედგება საქართველოში არსებული წყაროდან და საქართველოს ფარგლების გარეთ მიღებული შემოსავლებისაგან, ერთობლივ შემოსავალს განეკუთვნება ნებისმიერი ფორმით ან/და საქმიანობით მიღებული შემოსავალი, კერძოდ: ეკონომიკური საქმიანობით მიღებული შემოსავლები, რომლებიც დაკავშირებული არ არის დაქირავებით მუშაობასთან. სსკ-ის 102-ე მუხლის მიხედვით კი ეკონომიკური საქმიანობით მიღებულ შემოსავლებს განეკუთვნება, პროცენტების სახით მიღებული შემოსავლები.\nზემოთ აღნიშნული ნორმების, შემოსავლების სამსახურის დავების განხილვის საბჭოს სხდომაზე გამოთქმული მოსაზრებებისა და არსებული ფაქტობრივი გარემოებების გათვალისწინებით საბჭო მიიჩნევს, რომ სახეზეა გადასახადის გადამხდელის მიერ უპროცენტო სესხის გაცემის ფაქტი. შესაბამისად შემოწმების მიერ არსებული ნაშთზე გაანგარიშებული საბაზრო საპროცენტო განაკვეთის თანხით 2014 და 2015 წლების ერთობლივი შემოსავლის გაზრდა შეესაბამება მოქმედ საგადასახადო კანონმდებლობას და არ არსებობს ამ ნაწილში საჩივრის დაკმაყოფილების სამართლებრივი და ფაქტობრივი საფუძვლები.\n\n\nმომჩივნის არგუმენტაცია\nარ ეთანხმება შემოწმებლის პოზიციას გამომდინარე იქედან, „----------“ წარმოადგენს კომპანიის ძირითად მომწოდებელს და აღნიშნული თანხა წინასწარ გადახდილია ფასების დასაფიქსირებლად, რადგანაც თავი აერიდებინა კურსის ცვლილების შემთხვევაში ფასების ზრდისაგან. \nყოველივე ზემოთ აღნიშნულიდან გამომდინარე მიაჩნია, რომ არარეზიდენტი მომწოდებლისათვის გადახდილი თანხები წარმოადგენს გადახდილ ავანსს და არა გაცემულ სესხს და შესაბამისად უნდა გაუქმდეს შესაბამისი წლის ძირითადი გადასახადის, ჯარიმის და საურავის დარიცხვა.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 73-ე მუხლის მე-9 ნაწილის „ბ“ ქვეპუნქტის თანახმად, საგადასახადო ვალდებულების განსაზღვრის მიზნით საგადასახადო ორგანოს უფლება აქვს: ბ) სამეურნეო ოპერაციის ფორმისა და შინაარსის გათვალისწინებით შეცვალოს მისი კვალიფიკაცია, თუ ოპერაციის ფორმა არ შეესაბამება მის შინაარსს.\nამავე კოდექსის მე-100 მუხლის მე-3 ნაწილის თანახმად, ერთობლივ შემოსავალს განეკუთვნება ნებისმიერი ფორმით ან/და საქმიანობით მიღებული შემოსავალი, კერძოდ:\nა) ხელფასის სახით მიღებული შემოსავლები;\nბ) ეკონომიკური საქმიანობით მიღებული შემოსავლები, რომლებიც დაკავშირებული არ არის დაქირავებით მუშაობასთან;\nგ) სხვა შემოსავლები, რომლებიც დაკავშირებული არ არის დაქირავებით მუშაობასთან და ეკონომიკურ საქმიანობასთან.\nამავე კოდექსის მე-102 მუხლის პირველი ნაწილის „ვ“ ქვეპუნქტის თანახმად, 1. ეკონომიკური საქმიანობით მიღებულ შემოსავლებს განეკუთვნება: ვ) პროცენტების სახით მიღებული შემოსავლები, გარდა ფიზიკური პირის მიერ ბანკებსა და სხვა საკრედიტო დაწესებულებებში დეპოზიტებსა და ანაბრებზე ფულადი სახსრების განთავსებიდან პროცენტის სახით მიღებული შემოსავლისა.\nსაჩივრის თანახმად, ---------- წარმოადგენს კომპანიის ძირითად მომწოდებელს და აღნიშნული თანხა წინასწარ გადახდილია ფასების დასაფიქსირებლად, რომ თავი აერიდებინა კურსის ცვლილების შემთხვევაში ფასების ზრდისგან. საბჭოს სხდომაზე გადამხდელის განმარტებით ამ საკითხზე, საქონლის მოწოდებაზე, დავას აწარმოებენ კომპანიის იმჟამინდელ დირექტორთან.\nდადგენილია, რომ 2014 წლის მაისიდან შესამოწმებელი პერიოდის ბოლომდე გადამხდელს უფიქსირდება მომწოდებლისთვის (----------) გადახდილი ავანსის მუდმივად მზარდი დადებითი ნაშთი.\nიმ გარემოებიდან გამომდინარე, რომ გადამხდელს მომწოდებლისადმი გააჩნია დებიტორული დავალიანება თუმცა საქონლის შესაძენად კვლავ ხდება თანხების გადახდა, რომლის შესაბამისადაც მომწოდებლის მიერ საქონელის მოწოდება არ ხდება, საბჭო თვლის, რომ მომწოდებელზე გადახდილი ავანსის განხილვა საწარმოს მიერ გაცემულ უპოცენტო სესხად და მასზე საბაზრო საპროცენტო განაკვეთით გაანგარიშებული შემოსავალის ჩართვა ერთობლივი შემოსავალში მართებულია.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „ბ“ ქვეპუნქტით, 305-ე მუხლის მე-2 ნაწილით და გადაწყვიტა:\n\n\n1.\tსაჩივარი სადავო საკითხის ნაწილში არ დაკმაყოფილდეს;\n2.\tგადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი, მე-12 კილომეტრი, №6) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \n\n\n\n\n \n\n\n\n\n \nჩამოტვირთვა\nგაზიარება\nთეგები:\nოპერაციისთვის კვალიფიკაციის შეცვლის საფუძვლები და სამეურნეო ოპერაციების ეკონომიკური გავლენა (73-ე მუხლის მე-9 ნაწილი)\nუკუკავშირი\nდაკავშირებული დოკუმენტები\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n20\n\nდოკუმენტის დათვალიერება\n\ninfohub@rs.ge",
    "title": "Document e50dbc86-ee14-4f6e-8ec2-c02f498b772a"
  }
}