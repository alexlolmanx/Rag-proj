{
  "id": "f281ec0c-19ab-45bd-aed3-218fc305ac5a",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №17726/2/202\n12 თებერვალი 2023\nდოკუმენტის #:\n17726/2/2022\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n15 დეკემბერი 2022\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაგადასახადო სამართალდარღვევა და საგადასახადო პასუხისმგებლობის ზოგადი პრინციპები, საგადასახადო დეკლარაციის/გაანგარიშების წარდგენის ვადის დარღვევა, დავის განმხილველი ორგანოს გადაწყვეტილება\nჩამოტვირთვა\nგაზიარება\n№17726/2/2022\n15.12.2022\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „-----------“ (ს/ნ --------------)\nმოპასუხე: მომსახურების დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 15.12.2022 წელს განიხილა და მიიღო გადაწყვეტილება შპს „----------“-ის 7.09.2022 წელს რეგისტრირებულ საჩივარზე (რეგისტრაციის №17726/2/2021).\n\n\n\n\nდავის საგანი:\nშემოსავლების სამსახურის გადაწყვეტილების აღსრულების შედეგები.\n\n\nგასაჩივრებული გადაწყვეტილება:\n1. მომსახურების დეპარტამენტის 3.08.2022 წლის №000-1350 საგადასახადო მოთხოვნა;\n2. შემოსავლების სამსახურის 5.09.2022 წლის №22961 ბრძანება.\n\n\nდარიცხული თანხა: ჯარიმა - 3 788.1 ლარი.\n\n\nპროცედურული გარემოებები\nშემოსავლების სამსახურის გადასახადების ადმინისტრირების საინფორმაციო სისტემის მონაცემების თანახმად, გადასახადის გადამხდელი ბუნებრივი რესურსების სარგებლობისათვის მოსაკრებლის პირველი ნახევრის გაანგარიშების დაგვიანებით წარდგენისათვის (წარდგენის თარიღი - 19.07.2022 წელი) საგადასახადო კოდექსის 274-ე მუხლის შესაბამისად დაჯარიმდა 3 788.1 ლარის ოდენობით, რაზეც 20.07.2022 წელს შედგა მომსახურების დეპარტამენტის №011-7436 საგადასახადო სამართალდარღვევის ოქმი, რაც მომჩივანმა გაასაჩივრა შემოსავლების სამსახურში.\nშემოსავლების სამსახურის 29.07.2022 წლის №20437 ბრძანებით საჩივარი ნაწილობრივ დაკმაყოფილდა, მომსახურების დეპარტამენტს დაევალა, შემოსავლების სამსახურის უფროსის 2022 წლის 11 აპრილის №9021 ბრძანების გათვალისწინებით, სადავო საკითხის შეისწავლა და სათანადო საფუძვლების არსებობის შემთხვევაში, დარიცხული ჯარიმის კორექტირება (შემცირება). დანარჩენ ნაწილში საჩივარი არ დაკმაყოფილდა.\nშემოსავლების სამსახურის 29.07.2022 წლის №20437 ბრძანების აღსრულების შედეგად, მომსახურების დეპარტამენტის 3.08.2022 წლის №011-7436/1 ბრძანების საფუძველზე, გადაანგარიშება არ განხორციელდა, რაზეც მომჩივანს წარედგინა 3.08.2022 წლის №000-1350 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 5.09.2022 წლის №22961 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახურმა მიუთითა, რომ მომსახურების დეპარტამენტის მიერ სადავო საკითხის შესწავლის შედეგად დადგინდა, რომ პირი არ აკმაყოფილებდა 2022 წლის 11 აპრილის №9021 ბრძანების დანართი №2-ის პირველი პუნქტით განსაზღვრულ კრიტერიუმებს.\nშემოსავლების სამსახურმა მიიჩნია, რომ საჩივარი დაუსაბუთებელია, მომსახურების დეპარტამენტის მიერ 2022 წლის 3 აგვისტოს №000-1350 საგადასახადო მოთხოვნა (2022 წლის 3 აგვისტოს №011-7436/1 ბრძანება) გამოცემულია შემოსავლების სამსახურის 2022 წლის 29 ივლისის №20437 ბრძანების აღსრულების მიზნით და გასაჩივრებული ადმინისტრაციული აქტის შინაარსი შეესაბამება დავის განხილვისას მიღებული გადაწყვეტილების შინაარსს. ამდენად, მომსახურების დეპარტამენტის მიერ სრულყოფილად განხორციელდა შემოსავლების სამსახურის გადაწყვეტილების აღსრულება და არ არსებობს საჩივრის დაკმაყოფილების საფუძველი.\n\n\nმომჩივნის არგუმენტაცია \nმომჩივანი არ ეთანხმება, შემოსავლების სამსახურის მიერ გამოცემულ გადაწყვეტილებას უარის თქმის თაობაზე და არ მიიჩნევს სამართლიანად. ვინაიდან წინა შემთხვევაში, როდესაც დროულად არ მოხდა გაანგარიშების წარდგენა, განპირობებული იყო rs.ge-ს პორტალის ტექნიკური გაუმართაობის გამო და ფიზიკურად შეუძლებელი იყო იმ დროისთვის ზუსტი გაანგარიშების შევსება. კონკრეტულად კი გაანგარიშება არ იძლეოდა საშუალებას აერჩია 80-100 გრადუსიანი მიწისქვეშა თერმულის წლის ლიცენზია და ვერც ხელით ხდებოდა ამის მითითება, მაშინ შესაძლებელი იყო მხოლოდ 40-60 გრადუსიანი ლიცენზიის არჩევა რაც არასწორ გადასახადს (განახევრებულს) გამოიანგარიშებდა და იქნებოდა ნამდვილად მძიმე სამართალდარღვევა. შესაბამისად ფიქრობს, რომ შემოსავლების სამსახურის მოყვანილი არგუმენტი არასამართლიანია, რადგან აღნიშნული გარემოებები განპირობებული იყო მისგან დამოუკიდებელი მიზეზების გამო და მიუხედავად მრავალი დარეკვების, განცხადებების და მცდელობისა, შესაბამის ვადებში შემოსავლების სამსახურმა ვერ გამოასწორა ტექნიკური ხარვეზი და ამიტომ მოხდა გაანგარიშების დაგვიანებით წარდგენა.\nაქედან გამომდინარე, კომპანია არ უნდა ითვლებოდეს არაკეთილსინდისიერ გადამხდელად, რადგან არსებული გარემოებები ცალსახაა რომ არცოდნის/უნებლიე შეცდომის შედეგადაა გამოწვეული, სადაც არანაირი ზიანი არ მიუღია ბიუჯეტს და არც სხვა ნებისმიერ სუბიექტს, ასევე არ იკვეთება არანაირი განზრახ მცდელობა გადასახადებისგან თვის არიდებისა და არაკეთილსინდისიერი ქმედების.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ.\nშემოსავლების სამსახურის 29.07.2022 წლის №20437 ბრძანების აღსრულების მიზნით, გამოიცა 3.08.2022 წლის №011-7436/1 ბრძანება, რომლის მიხედვით, შემოსავლების სამსახურის 2022 წლის 29 ივლისის №20437 ბრძანების და 2022 წლის 11 აპრილის №9021 ბრძანების დანართი №2-ის პირველი პუნქტით განსაზღვრული კრიტერიუმების გათვალისწინებით: სადავო საკითხის შესწავლის შედეგებიდან გამომდინარე, გადასახადის გადამხდელს უარი ეთქვა საგადასახადო კოდექსის 269-ე მუხლის მე-7 ნაწილის თანახმად, მომსახურების დეპარტამენტის 2022 წლის 20 ივლისის №011-7436 საგადასახადო სამართალდარღვევის ოქმის საფუძველზე დაკისრებული ჯარიმისგან გათავისუფლებაზე, ვინაიდან გადამხდელის მიერ დეკლარაციის დაგვიანებით წარდგენის წინა დღის მდგომარეობით (18.07.2022წ.) 12 კალენდარული თვის განმავლობაში ჩადენილი აქვს იგივე ქმედება.\nმხარეთა არგუმენტების გაცნობის, სადავო საქმეზე არსებული მასალების შესწავლის/შეფასების და ფაქტობრივი გარემოებების გათვალისწინებით, საგადასახადო ორგანოს მიერ სადავო საკითხი შესწავლილია შემოსავლების სამსახურის უფროსის 2022 წლის 11 აპრილის №9021 ბრძანების გათვალისწინებით, შემოსავლების სამსახურის 29.07.2022 წლის №20437 ბრძანების შესაბამისად და საბჭოს მიაჩნია, რომ არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდეკლარაციის/ინფორმაციის დაგვიანებით წარდგენისთვის/წარუდგენლობისთვის განსაზღვრული ჯარიმა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n15\n\nდოკუმენტის დათვალიერება\n\ninfohub@rs.ge",
    "title": "Document f281ec0c-19ab-45bd-aed3-218fc305ac5a"
  }
}