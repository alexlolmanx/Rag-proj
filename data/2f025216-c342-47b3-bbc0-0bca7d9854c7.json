{
  "id": "2f025216-c342-47b3-bbc0-0bca7d9854c7",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 4654\n14 მარტი 2023\nდოკუმენტის #:\n4654\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n13 მარტი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nდაკმაყოფილდა\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაგადასახადო დავის დაწყება, საჩივრის განხილვა, დოკუმენტის წარდგენა და ჩაბარება, საქონლის დროებით შენახვის დასრულება, საბაჟო სამართალდარღვევა. პასუხისმგებლობის ზოგადი პრინციპები, საქონლის წარდგენის/ზოგადი დეკლარირების/საქონლის დეკლარირების ვადის ან სატრანსპორტო საშუალების გამოცხადების ვადის დარღვევა\nჩამოტვირთვა\nგაზიარება\nბრძანება N 4654\n 13.03.2023\n\n\n\n\n\n\n----------- ------------ის (პ/ნ ------------------)\n(მის: --------------------------------------------)\n2023 წლის 13 თებერვლის საჩივრის\nდაკმაყოფილების თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 24 თებერვლის სხდომაზე (ოქმი №18) განიხილა ----------- ------------ის (პ/ნ -----------------) №26053/21-11 საჩივარი, რომელიც ეხება შემოსავლების სამსახურის საბაჟო დეპარტამენტის 2020 წლის 24 სექტემბრის №EL118469 საბაჟო სამართალდარღვევის ოქმს.\n\n\nმომჩივნის არგუმენტაცია:\nსაჩივრის ავტორი განმარტავს, რომ სადავო საბაჟო სამართალდარღვევის ოქმი ხელზე ჩაიბარა 2023 წლის - თებერვალს, ვინაიდან არ იმყოდებოდა საქართველოში. ასევე მიუთითებს, არ იცოდა, რომ შესასრუბელი ჰქონდა საბაჟო პროცედურა. \nაღნიშნულზე მითითებით, ითხოვს სადავო საბაჟო სამართალდარღვევის ოქმით დაკისრებული სანქციისგან გათავისუფლებას.\n\n\nფაქტობრივი გარემოებები:\nსაქმის მასალებითა და საბაჟო დეპარტამენტიდან წარმოდგენილი ინფორმაციით ირკვევა, რომ გაფორმების ეკონომიკური ზონა „--------ის“ (WHS-----) საბაჟო კონტროლის ზონაში (მის.: ---------------------------------------------------.) ფიზიკური პირი ----------- ------------ის (პ/ნ ------------------) მიერ წარდგენილი მიღება-ჩაბარების აქტით (№----------------; №-----------) განთავსებული იყო საქონელი – დინამიკი --- ცალი.\nვინაიდან, ----------- ------------ის (პ/ნ ------------------) მიერ კანონმდებლობით განსაზღვრულ ვადაში არ განხორციელდა საქონლის დეკლარირება, 2020 წლის 24 სექტემბერს გაფორმების ეკომონოკური ზონა „---------ის“ უფლებამოსილი თანამშრომლის მიერ საქართველოს საბაჟო კოდექსის 165-ე მუხლის შესაბამისად შედგენილ იქნა №EL118469  საბაჟო  სამართალდაღვევის ოქმი, რომლითაც  ------- -------ეს საბაჟო სანქციის სახით შეეფარდა ჯარიმა 1 000 ლარის ოდენობით.\nზემოაღნიშნული საბაჟო სამართალდარღვევის ოქმი ----------- ------------ის (პ/ნ ------------------) გაეგზავნა საბაჟო დეპარტამენტის 2020 წლის 24 სექტემბრის №-----/------- წერილობითი შეტყობინებით და ამავე შეტყობინებით ეცნობა, რომ შეტყობინების მიღებიდან 5 დღის ვადაში უნდა განეხორციელებინა საბაჟო პროცედურის/რეექსპორტის განსაზღვრა, წინააღმდეგ შემთხვევაში განხორციელდებოდა საქონლის განკარგვის ღონისძიებები.\n№№-----/------- წერილობითი შეტყობინება 2020 წლის -- ოქტომბერს ჩაბარდა --------- -----------ის საცხოვრებელ ადგილზე მცხოვრებ მისი ოჯახის სრულწლოვან წევრს (დედა - --------- --------- პ/ნ --------------) და საქართველოს საბაჟო კოდექსის მე-10 მუხლის მე-4 ნაწილის „დ“ ქვეპუნქტის შესაბამისად ჩაითვალა ადრესატისთვის ჩაბარებულად.\nვინაიდან, ამოიწურა შეტყობინებით განსაზღვრული ვადა, მაგრამ ----------- ------------ის (პ/ნ ------------------) მიერ გაფორმების ეკონომიკური ზონა „-------ის“ საბაჟო კონტროლის ზონაში შენახული საქონლის მიმართ არ განსაზღვრულა საბაჟო პროცედურა ან რეექსპორტი, საბაჟო დეპარტამენტის 2022 წლის 10 ნოემბრის №33391 ბრძანებით საქონელი გადაეცა სახელმწიფო საკუთრებაში.\nმომჩივანს საქართველოს ტერიტორია დატოვებული აქვს 2017 წლის ---- სექტემბერს, ხოლო ქვეყანაში შემოსვლა უფიქსირდება 2023 წლის - თებერვალს.\n\n\nშემოსავლების  სამსახურმა მიიჩნია, რომ მომჩივნის მოთხოვნა უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსი 299-ე მუხლის მე-10 ნაწილის თანახმად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nიმ გარემოების გათვალისწინებით, რომ მომჩივანს საქართველოს ტერიტორია დატოვებული აქვს 2017 წლის -- სექტემბერს, ხოლო ქვეყანაში შემოსვლა უფიქსირდება 2023 წლის - თებერვალს, შემოსავლების სამსახურმა მიიჩნია, რომ სადავო საბაჟო სამართალდარღვევის ოქმის გასაჩივრების ვადა მისგან დამოუკიდებელი მიზეზით გაშვებულად უნდა ჩაითვალოს.\nსაქართველოს საბაჟო კოდექსის 78-ე მუხლის პირველი ნაწილის თანახმად, დროებით შენახული უცხოური საქონელი საბაჟო პროცედურაში უნდა მოექცეს ან მისი რეექსპორტი უნდა განხორციელდეს 30 დღეში. საქონლის დეკლარირებისთვის იგივე ვადა იყო დადგენილი ----------- ------------ის (პ/ნ ------------------) მიერ ზოგადი დეკლარირების (26.--.2014) განხორციელებისას მოქმედი საქართველოს საგადასახადო კოდექსის 217-ე მუხლის პირველი ნაწილით: ზოგადი დეკლარირების განხორციელების შემდეგ სასაქონლო ოპერაციის განსაზღვრის პროცედურები ზოგადი დეკლარირებიდან 30 დღეში უნდა განხორციელდეს.\nსაქართველოს საბაჟო კოდექსის 163-ე მუხლის პირველი ნაწილის შესაბამისად, საბაჟო სამართალდარღვევა არის პირის მართლსაწინააღმდეგო ქმედება (მოქმედება ან უმოქმედობა), რომლის ჩადენისთვისაც საქართველოს საბაჟო კოდექსით გათვალისწინებულია პასუხისმგებლობა.\nამავე კოდექსის 165-ე მუხლის მიხედვით, საქონლის წარდგენის/ზოგადი დეკლარირების/საქონლის დეკლარირების ვადის ან სატრანსპორტო საშუალების გამოცხადების ვადის დარღვევა იწვევს დაჯარიმებას ყოველ დაგვიანებულ სრულ/არასრულ დღეზე 50 ლარის ოდენობით, მაგრამ არაუმეტეს 1 000 ლარისა.\nდადგენილია, რომ გაფორმების ეკონომიკური ზონა „------ის“ საბაჟო კონტროლის ზონაში მომჩივნის მიერ წარდგენილი მიღება-ჩაბარების აქტით განთავსებული საქონელი კანონით განსაზღვრულ ვადაში არ მოქცეულა საბაჟო პროცედურაში და არც მისი რეექსპორტი განხორცილებულა. შესაბამისად, მომჩივნის მხრიდან ადგილი აქვს პირის მართლსაწინააღმდეგო ქმედებას (მოქმედება ან უმოქმედობა), რომლის ჩადენისთვისაც საქართველოს საბაჟო კოდექსით გათვალისწინებულია პასუხისმგებლობა. ამდენად, საქართველოს საბაჟო კოდექსის 165-ე მუხლის შესაბამისად ჯარიმის დაკისრება მართლზომიერია.\nშემოსავლების სამსახური მიუთითებს ასევე საქართველოს საბაჟო კოდექსის 163-ე მუხლის მე-11 ნაწილზე, რომლის მიხედვით საბაჟო ორგანოს/დავის განმხილველ ორგანოს უფლება აქვს, პირი გაათავისუფლოს ამ კოდექსით გათვალისწინებული საბაჟო სანქციისგან, თუ შესაბამისი საბაჟო სამართალდარღვევა ჩადენილია შეცდომით/არცოდნით.\nშემოსავლების სამსახური აღნიშნავს, რომ კანონმდებელი სამართალდამრღვევის მიმართ საბაჟო სანქციის შემცველი ნორმების დადგენის პარალელურად ითვალისწინებს საბაჟო პასუხისმგებლობისგან გათავისუფლების შესაძლებლობას, რაც კონკრეტული საფუძვლების განსაზღვრაში გამოიხატა. საბაჟო პასუხისმგებლობის გამომრიცხველი გარემოებებისაგან განსხვავებით პირის მიერ ჩადენილი ქმედება შეიცავს საბაჟო სამართალდარღვევის ყველა ნიშანს, მაგრამ საბაჟო პასუხისმგებლობის კანონიერი საფუძვლის არსებობის მიუხედავად, კანონმდებლობით განსაზღვრულ შემთხვევებში, იგი თავისუფლდება საბაჟო სანქციისგან.\nსაქართველოს საბაჟო კოდექსის 163-ე მუხლის მე-11 ნაწილი პირის საბაჟო სანქციისაგან გათავისუფლებას ითვალისწინებს იმ პირობებში, როცა ფაქტობრივი და სამართლებრივი გარემოებები იძლევა იმის საფუძველს, რომ გადასახადის გადამხდელი ცდება, ან არ არის მისთვის ცნობილი ისეთი გარემოება, რამაც მისი საბაჟო პასუხისმგებლობა გამოიწვია.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ განსახილველ შემთხვევაში, სახეზეა საქართველოს საბაჟო კოდექსით დადგენილი პასუხისმგებლობის ზომის - სანქციისაგან გათავისუფლების საფუძველი და სამართალდამრღვევი უნდა გათავისუფლდეს სადავო საბაჟო სამართალდარღვევის ოქმით დაკისრებული ჯარიმისგან (საქართველოს საბაჟო კოდექსის 163-ე მუხლის მე-11 ნაწილით).\n\n\n\n\nსაქართველოს საგადასახადო კოდექსის 304-ე მუხლის საფუძველზე,\nვ ბ რ ძ ა ნ ე ბ:\n\n\n\n\n1.     ----------- ------------ის (პ/ნ ------------------) საჩივრები დაკმაყოფილდეს;\n2.     მომჩივანი  საქართველოს  საბაჟო  კოდექსის  163-ე  მუხლის  მე-11  ნაწილის საფუძველზე გათავისუფლდეს 2020 წლის 24 სექტემბრის №EL118469 საბაჟო სამართალდარღვევის ოქმით დაკისრებული ჯარიმისგან;\n3.     დაევალოს  საბაჟო  დეპარტამენტს  განახორციელოს  შესაბამისი  კორექტირება მომჩივნის პირადი აღრიცხვის ბარათზე;\n4.   ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგანუხილველობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n15\n\nდოკუმენტის დათვალიერება\n\ninfohub@rs.ge",
    "title": "Document 2f025216-c342-47b3-bbc0-0bca7d9854c7"
  }
}