{
  "id": "46359ffd-4246-4a81-98e6-284cfd84a1eb",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №20533/2/2023\n02 ნოემბერი 2023\nდოკუმენტის #:\n20533/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n02 ნოემბერი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nგანაწილებული მოგება\nჩამოტვირთვა\nგაზიარება\n1\nI ეტაპი - შემოსავლების სამსახური\n2 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№20533/2/2023\n02 ნოემბერი 2023\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს „-------“ (ს/ნ \"------\")\nმოპასუხე: აუდიტის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 12.10.2023 წელს განიხილა და მიიღო გადაწყვეტილება შპს „------ - ის 10.08.2023 წელს რეგისტრირებულ საჩივარზე (რეგისტრაციის №20533/2/2023). \n\n\nდავის საგანი:\nდავების განხილვის საბჭოს 27.04.2023 წლის №19142/2/2023 გადაწყვეტილების აღსრულების შედეგები.\n\n\nგასაჩივრებული გადაწყვეტილება: \nაუდიტის დეპარტამენტის 2023 წლის 2 აგვისტოს №002-177 საგადასახადო მოთხოვნა.\n\n\nდარიცხული თანხა: 61 759 ლარი.\nმათ შორის:\nგადასახადი - 34 604\nდღგ - 17 984\nმოგების გადასახადი - 17 093\nსაშემოსავლო გადასახადი (-473)\nჯარიმა - 17 016\nსაურავი - 10 139\n\n\nფაქტების აღწერა \nშემოსავლების სამსახურის აუდიტის დეპარტამენტის 2022 წლის 27 აპრილის №10644 ბრძანების საფუძველზე ჩატარდა კომპანიის საქმიანობის კამერალური საგადასახადო შემოწმება. შემოწმების შედეგები აისახა 2022 წლის 21 დეკემბრის საგადასახადო შემოწმების აქტში, საიდანაც ირკვევა, რომ საწარმოს სხვადასხვა პირებისგან აღებული აქვს სესხები. შესამოწმებელი პერიოდის განმავლობაში ადგილი აქვს სესხის პროცენტების გადახდას, რომელთა საპროცენტო განაკვეთიც არ შეესაბამება (მეტია) საქართველოს ეროვნული ბანკის მიერ დადგენილ საპროცენტო განაკვეთს. საგადასახადო კოდექსის 131- ე, 97-ე, 982 მუხლების გათვალისწინებით, განისაზღვრა მოგების გადასახადით დასაბეგრი ბაზა. მომჩივანს დაერიცხა გადასახადი და დაეკისრა საგადასახადო კოდექსის 275-ე მუხლის მე-2 ნაწილით გათვალისწინებული ჯარიმა.\nშემოწმების აქტის საფუძველზე გამოიცა აუდიტის დეპარტამენტის 2022 წლის 23 დეკემბრის №32601 ბრძანება და №002-248 საგადასახადო მოთხოვნა. მომჩივანს დამატებით გადასახდელად განესაზღვრა 85 086 ლარი.\nაღნიშნული საგადასახადო მოთხოვნა 2023 წლის 23 იანვარს გასაჩივრდა შემოსავლების სამსახურში, რომელმაც 2023 წლის 27 თებერვლის №3691 ბრძანებით არ დააკმაყოფილა საჩივარი, რაც 18.03.2023 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\nსაბჭოს 27.04.2023 წლის №19142/2/2023 გადაწყვეტილებით საჩივარი დაკმაყოფილდა ნაწილობრივ. დაევალა აუდიტის დეპარტამენტს, გადასახადის გადამხდელის მონაწილეობით, დამატებით შეისწავლოს სადავო საკითხი, მათ შორის, შპს „N1-ის “ დასკვნა და მომჩივნის მიერ დამატებით წარდგენილი მტკიცებულებები (ასეთის არსებობის შემთხვევაში) და სათანადო საფუძვლების არსებობის შემთხვევაში, განახორციელოს დარიცხული თანხების კორექტირება (შემცირება). დანარჩენ ნაწილში საჩივარი არ დაკმაყოფილდა.\nაღნიშნული გადაწყვეტილების აღსრულების შედეგად, გამოიცა აუდიტის დეპარტამენტის 27.07.2023 წლის დასკვნა, 2.08.2023 წლის №19001 ბრძანება და №002-177 საგადასახადო მოთხოვნა, რომელთა შესაბამისად მომჩივანს შეუმცირდა დარიცხული თანხა 19 382 ლარით და მისმა საგადასახადო ვალდებულებამ შეადგინა 61 759 ლარი. \nკორექტირებული საგადასახადო მოთხოვდა გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nმომჩივნის არგუმენტაცია\nსამწუხაროდ, აუდიტის დეპარტამენტმა არ აღასრულა დავების განხილვის საბჭოს 27.04.2023 წლის №19142/2/2023 გადაწყვეტილება და ყოველგვარი დამატებითი კვლევის და შეფასების გარეშე მიუთითა, რომ შპს „N1-ის “ დასკვნა არ იქნა მიჩნეული საკმარის საფუძვლად დარიცხული თანხების გადაანგარიშებისთვის. აღნიშნული ხდება იმ პირობებში, როცა სხვა რაიმე სახის დამატებითი მტკიცებულება/გარემოება, რომლითაც დადასტურდებოდა სადავო ნაწილში დარიცხვის კანონიერება, აუდიტის დეპარატმენტს არ მოუპოვებია. ანუ საქართველოს ეროვნული ბანკის მიერ დადგენილი საპროცენტო განაკვეთი ისევ არის ერთადერთი საფუძველი სადავო დარიცხვის, რაც არასწორია, რადგან ერთხელ უკვე გაუქმებულია ფინანსთა სამინისტროს მიერ და აღნიშნული დარიცხვა ზოგადად ეწინააღმდეგება ფინანსთა სამინისტროში არსებულ პრაქტიკას, როგორიცაა მაგალითად \"------\" -ის (ს/ნ \"------\") საქმე.\nსწორედ აღნიშნულის გამო მოხდა სადავო დარიცხვის განსახილველად დაბრუნება აუდიტის დეპარტამენტში, თუმცა აუდიტის დეპარტამენტი ისევ დაეყრდნო მხოლოდ საქართველოს ეროვნული ბანკისგან მიღებულ ინფორმაციას, რომელიც ვერანაირად ვერ იქნება კერძო პირების მიერ სასესხო ურთიერთობების დამდგენი საბაზრო საპროცენტო განაკვეთი. აქვე აღსანიშნავია, რომ აუდიტის დეპარტამენტმა ნაწილობრივ შეამცირა სადავო ეპიზოდში დარიცხული თანხები. კერძოდ, არაურთიერთდამოკიდებული პირების ნაწილში გაცემულ სესხებზე დარიცხული მოგების გადასახადი. აღნიშნულით კი აუდიტის დეპარტამენტმა აღიარა, რომ ურთიერთდამოკიდებულებას ზეგავლენა არ მოუხდენია ეკონიმიკურ შედეგზე (საპროცენტო განაკვეთზე), ვინაიდან ურთიერთდამოკიდებული პირების და არაურთიერთდამოკიდებული პირების მიერ გაცემული სესხების საპროცენტო განაკვეთები და პირობები იყო იდენტური. მომჩივანი მიუთითებს საგადასახადო კოდექსის მე-18 მუხლზე და ითხოვს გაუქმდეს აუდიტის დეპარატმენტის 2023 წლის 2 აგვისტოს №002-177 საგადასახადო მოთხოვნა.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დაკმაყოფილდეს შემდეგ გარემოებათა გამო:\nდავების განხილვის საბჭოს 27.04.2023 წლის №19142/2/2023 გადაწყვეტილებით, დაევალა აუდიტის დეპარტამენტს, გადასახადის გადამხდელის მონაწილეობით, დამატებით შეისწავლოს სადავო საკითხი, მათ შორის, შპს „N1-ის “ დასკვნა და მომჩივნის მიერ დამატებით წარდგენილი მტკიცებულებები (ასეთის არსებობის შემთხვევაში) და სათანადო საფუძვლების არსებობის შემთხვევაში, განახორციელოს დარიცხული თანხების კორექტირება (შემცირება).\nაუდიტის დეპარტამენტის დასკვნის შესაბამისად, გადასახადის გადამხდელმა დამატებით წარადგინა ინფორმაცია/მტკიცებულება საგადასახადო კოდექსის მე-19 მუხლით გათვალისწინებული ურთიერთდამოკიდებულების საფუძვლების შესახებ. შედეგად, რიგ პირებთან მიმართებაში, საწარმოს მიერ აღებული სესხების ნაწილში, საგადასახადო კოდექსის 981 მუხლის მე-4 ნაწილის „ა“ ქვეპუნქტით დარიცხული თანხები დაექვემდებარა კორექტირებას. ამასთან, გადასახადის გადამხდელის მიერ წარდგენილი შპს „N1-ის “ დასკვნა არ იქნა მიჩნეული საკმარის საფუძვლად, რათა განხორციელებულიყო შემოწმების აქტით დარიცხული თანხების კორექტირება.\nაუდიტის დეპარტამენტის წარმომადგენელმა საბჭოს სხდომაზე განმარტა, რომ სხვადასხვა პირებთან გაფორმებულ სესხის ხელშეკრულებებში დაფიქსირებული საპროცენტო განაკვეთი შეადგენს 12%-ს, ხოლო საგადასახადო ორგანოს მიერ განსაზღვრულია 8%. მომჩივნის მიერ წარმოდგენილია შპს „N1-ის “ დასკვნა სესხების საპროცენტო განაკვეთის საბაზრო ღირებულების შესახებ. ამასთან, გადაანგარიშების შედეგად, არაურთიერთდამოკიდებულ პირებზე უცვლელად არის დატოვებული ხელშეკრულებით განსაზღვრული საპროცენტო განაკვეთი - 12%. \nმომჩივანი მიუთითებს, რომ ურთიერთდამოკიდებულებას ზეგავლენა არ მოუხდენია ეკონიმიკურ შედეგზე, ვინაიდან ურთიერთდამოკიდებული პირების და არაურთიერთდამოკიდებული პირების მიერ გაცემული სესხების საპროცენტო განაკვეთები და პირობები იყო იდენტური.\nზემოაღნიშნულიდან გამომდინარე, საქმეში არსებული მასალების შესწავლის/ანალიზის საფუძველზე და მხარეთა არგუმენტაციის გათვალისწინებით, საბჭომ მიიჩნია, რომ დავების განხილვის საბჭოს 27.04.2023 წლის №19142/2/2023 გადაწყვეტილება არ არის აღსრულებული. ამასთან, მომჩივნის მიერ წარმოდგენილი ექსპერტიზის დასკვნისა და გადაანგარიშების შედეგებიდან გამომდინარე (არაურთიერთდამოკიდებულ პირებზე უცვლელად დატოვებული ხელშეკრულებით განსაზღვრული საპროცენტო განაკვეთი - 12%.), საბჭოს მიაჩნია, რომ ურთიერთდამოკიდებულ პირების შემთხვევაშიც არ არსებობს ხელშეკრულებით განსაზღვრული საპროცენტო განაკვეთის შეცვლის საფუძველი. შესაბამისად, უნდა დაევალოს აუდიტის დეპარტამენტს, განახორციელოს დარიცხული თანხების კორექტირება (შემცირება).\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „ა“ ქვეპუნქტით და გადაწყვიტა:\n\n\n1. საჩივარი დაკმაყოფილდეს;\n2. დაევალოს აუდიტის დეპარტამენტს, ამ გადაწყვეტილების შესაბამისად განახორციელოს დარიცხული თანხების კორექტირება (შემცირება) და შედეგების გადასახადის გადამხდელის პირადი აღრიცხვის ბარათზე ასახვა;\n3. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nურთიერთდამოკიდებულ პირთან განხორციელებული ოპერაცია\nუკუკავშირი\nდაკავშირებული დოკუმენტები\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n41\n\nდოკუმენტის დათვალიერება\n\ninfohub@rs.ge",
    "title": "Document 46359ffd-4246-4a81-98e6-284cfd84a1eb"
  }
}