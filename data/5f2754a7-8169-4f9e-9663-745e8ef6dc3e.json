{
  "id": "5f2754a7-8169-4f9e-9663-745e8ef6dc3e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 15184\n29 ივნისი 2023\nდოკუმენტის #:\n15184\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n29 ივნისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nსაჩივრის თაობაზე\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nხანდაზმულობის ვადა, მიმოწერა გადასახადის გადამხდელთან, საგადასახადო დავის დაწყება, საჩივრის განხილვაზე უარის თქმა, დავის განმხილველი ორგანოს გადაწყვეტილება\nჩამოტვირთვა\nგაზიარება\nN 15184\n29 ივნისი 2023\n\n\nბ რ ძ ა ნ ე ბ ა \n\n\n\n\nსსიპ “-------“ (ს/ნ -------)\n(მის.: -------, სოფ. -------)\n2023 წლის 2 ივნისის საჩივრის თაობაზე\n\n\n\n\nშემოსავლების სამსახურში წარმოდგენილია სსიპ “-------“ (ს/ნ -------) №94270/21 საჩივარი, რომლითაც გადასახადის გადამხდელი ასაჩივრებს შემოსავლების სამსახურის მომსახურების დეპარტამენტის 2009 წლის 13 ნოემბრის N031485 და N031484, 2012 წლის 8 ოქტომბრის N021-1010, 2013 წლის 24 აპრილის N021-439, 2018 წლის 17 იანვრის 021-44, 2018 წლის 12 თებერვლის N021-115, 2019 წლის 24 იანვრის N021-15 და 2019 წლის 11 თებერვლის N021-47 საგადასახადო სამართალდარღვევის ოქმებს. აღნიშნული საკითხი განხილული იქნა შემოსავლების სამსახურის დავების განხილვის საბჭოს 2023 წლის 23 ივნისის სხდომაზე (ოქმი №68). \n\n\nგადასახადის გადამხდელის არგუმენტაცია:\nგადასახადის გადამხდელი წარმოდგენილ საჩივარში განმარტავს, რომ დეკლარაციების დაგვიანებით წარდგენა გამოწვეული იყო უმეტესად ზამთრის პერიოდში ელექტროენერგიის და ინტერნეტის არქონის გამო და ითხოვს დარიცხული ჯარიმის გაუქმებას. \n\n\nფაქტობრივი გარემოებები: \nმომსახურების დეპარტამენტის მიერ წარმოდგენილი ინფორმაციით დგინდება, რომ 2009 წლის 13 ნოემბერს მომსახურების დეპარტამენტის მიერ შედგენილ იქნა საგადასახადო სამართალდარღვევის ოქმები N031484 და N031485. შესაბამის პერიოდში მოქმედი საქართველოს საგადასახადო კოდექსის 137- ე მუხლის პირველი ნაწილის თანახმად, N031484 ოქმით გადამხდელს ფინანსური სანქციის სახით განესაზღვრა ჯარიმა 200 ლარის ოდენობით, ხოლო საქართველოს საგადასახადო კოდექსის 131-ე მუხლის პირველი ნაწილის თანახმად, N031485 ოქმით გადამხდელს ფინანსური სანქციის სახით განესაზღვრა ჯარიმა 413 ლარის ოდენობით.\nსაქმეზე არსებული მასალებითა და შემოსავლების სამსახურის გადასახადების ადმინისტრირების საინფორმაციო სისტემის მონაცემებზე დაყრდნობით, სსიპ “-------“ (ს/ნ -------) 2009 წლის 13 ნოემბრის N031485 და N031484 საგადასახადო სამართალდარღვევის ოქმების წარდგენა/ჩაბარება არ დასტურდება.\n\n\nშემოსავლების სამსახურმა განიხილა აღნიშნული საჩივარი და მიიჩნია, რომ გადასახადის გადამხდელის მოთხოვნა N031485 და N031484 სამართალდარღვევის ოქმების ნაწილში უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 64-ე მუხლის შესაბამისად, საგადასახადო მოთხოვნა არის საგადასახადო ორგანოს ინდივიდუალური ადმინისტრაციულ-სამართლებრივი აქტი, რომლის შესრულებაც სავალდებულოა ამ კოდექსით დადგენილი წესით. ამავე მუხლის მე-2 ნაწილის “ბ“ ქვეპუნქტის თანახმად, საგადასახადო ორგანო ვალდებულია პირს წარუდგინოს საგადასახადო მოთხოვნა, თუ არსებობს მისი წარდგენის ერთ-ერთი საფუძველი - საგადასახადო სამართალდარღვევის ოქმი.\nსაქართველოს საგადასახადო კოდექსის 271-ე მუხლის მე-4 ნაწილის შესაბამისად საგადასახადო სამართალდარღვევის ოქმის შედგენაზე უფლებამოსილი პირი სამართალდარღვევის ადგილზე განიხილავს საგადასახადო სამართალდარღვევის საქმეს და სამართალდამრღვევ პირს ადგილზევე უფარდებს საგადასახადო სანქციას. ამ შემთხვევაში პირს შესაბამისი პასუხისმგებლობა დაეკისრება საგადასახადო სამართალდარღვევის ოქმის საფუძველზე, რომელიც ითვლება საგადასახადო მოთხოვნად.\nშემოსავლების სამსახური მიუთითებს საქართველოს საგადასახადო კოდექსის მე-4 მუხლის მე-3 ნაწილსა და მე-4 ნაწილის „ა“ ქვეპუნქტზე, რომლითაც გადასახადის გადამხდელისათვის ამ კოდექსით გათვალისწინებული სანქციის (გარდა საურავისა) დაკისრებისა და შესაბამისი საგადასახადო მოთხოვნის წარდგენის ხანდაზმულობის ვადაა 3 წელი, თუ ამ კოდექსით სხვა რამ არ არის გათვალისწინებული. ამ მუხლის მე-3 ნაწილით განსაზღვრული ვადა აითვლება საგადასახადო სამართალდარღვევის ჩადენის კალენდარული წლის დასრულებიდან, გარდა ამ ნაწილის „ბ“ ქვეპუნქტით გათვალისწინებული შემთხვევისა.\nამავე მუხლის მე-13 ნაწილის თანახმად, გადასახადის გადამხდელისათვის საგადასახადო მოთხოვნის წარდგენის ამ მუხლის პირველი და მე-3 ნაწილებით გათვალისწინებული ხანდაზმულობის ვადა გაშვებულად არ მიიჩნევა, თუ საგადასახადო ორგანომ შესაბამისი საგადასახადო მოთხოვნა გადასახადის გადამხდელის ავტორიზებული მომხმარებლის გვერდზე ხანდაზმულობის ვადის გასვლამდე განათავსა.\nშემოსავლების სამსახურის გადასახადების ადმინისტრირების საინფორმაციო სისტემის მონაცემებითა და საქმეზე არსებული მასალების შესწავლის შედეგად გადასახადის გადამხდელისთვის N031485 და N031484 საგადასახადო სამართალდარღვევის ოქმების წარდგენა/ჩაბარება არ დასტურდება.\nზემოაღნიშნული სამართლებრივი ნორმებისა და იმ ფაქტობრივი გარემოების გათვალისწინებით, რომ გასულია გადასახადის გადამხდელისათვის საგადასახადო სამართალდარღვევის ოქმის წარდგენის საქართველოს საგადასახადო კოდექსის მე-4 მუხლის მე-3 ნაწილით დადგენილი ხანდაზმულობის ვადა, შემოსავლების სამსახურმა მიიჩნია, რომ მომსახურების დეპარტამენტის 2009 წლის 13 ნოემბრის N031485 და N031484 საგადასახადო სამართალდარღვევის ოქმები უნდა გაუქმდეს.\n\n\nშემოსავლების სამსახურმა მიიჩნია, რომ საჩივარი N021-1010, N021-439, N021-44, N021-115, N021- 15, N021-47 საგადასახადო სამართალდარღვევის ოქმების ნაწილში უნდა დარჩეს განუხილველი შემდეგ გარემოებათა გამო: \nსაქართველოს საგადასახადო კოდექსის 44-ე მუხლის პირველი ნაწილის მიხედვით, საგადასახადო ორგანო დოკუმენტს პირს უგზავნის ან/და წარუდგენს წერილობითი ან ელექტრონული ფორმით. ამავე მუხლის მე-3 ნაწილის შესაბამისად, დოკუმენტის გაგზავნის ან/და წარდგენის ფორმას ირჩევს საგადასახადო ორგანო. მე-9 ნაწილის თანახმად, კი საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nსაქართველოს საგადასახადო კოდექსის 299-ე მუხლის მე-4 ნაწილის თანახმად, პირს უფლება აქვს, გაასაჩივროს საგადასახადო ორგანოს გადაწყვეტილება მისი ჩაბარებიდან 30 დღის ვადაში. \nსაქართველოს საგადასახადო კოდექსის 301-ე მუხლის „ე“ ქვეპუნქტი ადგენს, რომ დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა.\nსაქართველოს საგადასახადო კოდექსის 299-ე მუხლის მე-10 ნაწილის მიხედვით, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nშემოსავლების სამსახურის გადასახადების ადმინისტრირების საინფორმაციო სისტემის მონაცემებით დგინდება, რომ N021-1010 საგადასახადო სამართალდარღვევის ოქმს გადამხდელი გაეცნო 10.10.2012 წელს, N021-439 საგადასახადო სამართალდარღვევის ოქმს გადამხდელი გაეცნო 14.05.2013 წელს, N021-115 საგადასახადო სამართალდარღვევის ოქმს გადამხდელი გაეცნო 12.02.2018 წელს, N021-44 საგადასახადო სამართალდარღვევის ოქმს გადამხდელი გაეცნო 21.01.2018 წელს, N021-15 საგადასახადო სამართალდარღვევის ოქმს გადამხდელი გაეცნო 24.01.2019 წელს და N021-47 საგადასახადო სამართალდარღვევის ოქმს გადამხდელი გაეცნო 12.02.2019 წელს, საჩივარი კი წარმოდგენილია 2023 წლის 2 ივნისს.\nზემოაღნიშნული სამართლებრივი ნორმებისა და იმ გარემოებების გათვალისწინებით, რომ საჩივარი ამ ნაწილში წარმოდგენილია საგადასახადო კანონმდებლობით დადგენილი ვადის დარღვევით, ხოლო მომჩივანს არ დაუმტკიცებია, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული, შემოსავლების სამსახურმა მიიჩნია, რომ საქართველოს საგადასახადო კოდექსის 301-ე მუხლის ,,ე” ქვეპუნქტის თანახმად, საჩივარი ამ ნაწილში უნდა დარჩეს განუხილველი.\n\n\nსაქართველოს საგადასახადო კოდექსის 301-ე და 304-ე მუხლების საფუძველზე,\n\n\nვ ბ რ ძ ა ნ ე ბ : \n\n\n1. სსიპ “-------“ (ს/ნ -------) საჩივარი N031485 და N031484 საგადასახადო სამართალდარღვევის ოქმების ნაწილში დაკმაყოფილდეს;\n2. გაუქმდეს მომსახურების დეპარტამენტის 2009 წლის 13 ნოემბრის N031485 და N031484 საგადასახადო სამართალდარღვევის ოქმები და მათ საფუძველზე შეფარდებული ჯარიმა;\n3. დაევალოს მომსახურების დეპარტამენტს განახორციელოს შესაბამისი კორექტირება გადასახადის გადამხდელის პირადი აღრიცხვის ბარათზე;\n4. საჩივარი დანარჩენ ნაწილში დარჩეს განუხილველი;\n5. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. N16) ან სასამართლოში (ქ. ქუთაისი, ვიქტორ კუპრაძის ქ. N11), საქართველოს საგადასახადო კოდექსის XIV კარით დადგენილი წესის შესაბამისად, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსანქციები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n18\n\nდოკუმენტის დათვალიერება\n\ninfohub@rs.ge",
    "title": "Document 5f2754a7-8169-4f9e-9663-745e8ef6dc3e"
  }
}