{
  "id": "4b47170a-6097-4a96-931d-d97e5c6cd5d9",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №19301/2/2023\n25 მაისი 2023\nდოკუმენტის #:\n19301/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n11 მაისი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა\nჩამოტვირთვა\nგაზიარება\n№19301/2/2023\n11.05.2023\nგ ა დ ა წ ყ ვ ე ტ ი ლ ე ბ ა \n\n\n\n\n﻿\nმომჩივანი: შპს „----------“ (ს/ნ ----------) \nმოპასუხე: აუდიტის  დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 11.05.2023 წელს განიხილა და მიიღო გადაწყვეტილება შპს „--------------“ 3.04.2023 წელს რეგისტრირებულ საჩივარზე (რეგისტრაციის №19301/2/2023).\n\n\nდავის საგანი:\nშემოსავლების სამსახურის 2022 წლის 11 იანვრის №122 ბრძანების აღსრულების შედეგები.\n\n\nგასაჩივრებული გადაწყვეტილება:\n1. აუდიტის დეპარტამენტის 2022 წლის 5 აგვისტოს №042-19 საგადასახადო მოთხოვნა;\n2. შემოსავლების სამსახურის 2023 წლის 27 თებერვლის №3675 ბრძანება.\n\n\nდარიცხული თანხა: 548 432 ლარი.\nმათ შორის:\nგადასახადი - 301 199\nდღგ - (-69 607)\nსაშემოსავლო გადასახადი - 370 806\nჯარიმა - 185 503\nსაურავი - 61 730\n\n\nფაქტების აღწერა\nშემოსავლების სამსახურის აუდიტის დეპარტამენტის 2021 წლის 13 მაისის №14172 ბრძანების საფუძველზე ჩატარდა კომპანიის საქმიანობის კამერალური საგადასახადო შემოწმება. შემოწმების შედეგები აისახა 2021 წლის 2 აგვისტოს საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 2021 წლის 11 აგვისტოს №26198 ბრძანება და 13 აგვისტოს №042-31 საგადასახადო მოთხოვნა.\nმომჩივანს დამატებით გადასახდელად განესაზღვრა 1 323 723 ლარი. აღნიშნული საგადასახადო მოთხოვნა 2021 წლის 13 სექტემბერს გასაჩივრდა შემოსავლების სამსახურში, რომელმაც 2022 წლის 11 იანვრის №122 ბრძანებით ნაწილობრივ დააკმაყოფილა საჩივარი. პირველ სადავო საკითხთან დაკავშირებით: - გადასახადის გადამხდელს მიეცა წინადადება, აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები; - დაევალა აუდიტის დეპარტამენტს, გადასახადის გადამხდელის მონაწილეობით, დამატებით შეისწავლოს წარდგენილი მტკიცებულებები და სათანადო საფუძვლების არსებობის შემთხვევაში, განახორციელოს დარიცხული თანხების კორექტირება (შემცირება); - განსაზღვრულ ვადაში მტკიცებულებების წარუდგენლობის შემთხვევაში, დაევალა აუდიტის დეპარტამენტს დირექტორზე გაცემულ ხელფასად მიჩნეული თანხის ოდენობის დადგენის მიზნით, იმსჯელოს საგადასახადო კოდექსის 73-ე მუხლის მე-5 ნაწილის შესაბამისად, არაპირდაპირი მეთოდის გამოყენებით დოკუმენტურად დაუდასტურებელი ხარჯების განსაზღვრის თაობაზე და სათანადო საფუძვლების არსებობის შემთხვევაში, უზრუნველყოს საგადასახადო ვალდებულებების შესაბამისი კორექტირება (შემცირება).\nმე-2 სადავო საკითხთან დაკავშირებით:\nგადასახადის გადამხდელს მიეცა წინადადება, აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nდაევალა აუდიტის დეპარტამენტს, გადასახადის გადამხდელის მონაწილეობით, დამატებით შეისწავლოს წარდგენილი მტკიცებულებები და სათანადო საფუძვლების არსებობის შემთხვევაში, უზრუნველყოს საგადასახადო ვალდებულებების შესაბამისი კორექტირება (შემცირება).\nმე-3 სადავო საკითხთან დაკავშირებით:\nგადასახადის გადამხდელს მიეცა წინადადება, აუდიტის დეპარტამენტს წარუდგინოს მისი არგუმენტაციის დამადასტურებელი დოკუმენტაცია/მტკიცებულებები;\nდაევალა აუდიტის დეპარტამენტს, გადასახადის გადამხდელის მონაწილეობით, დამატებით შეისწავლოს წარდგენილი დოკუმენტაცია/მტკიცებულებები და დღგ-ის ჩათვლის მიღებასთან დაკავშირებით კანონმდებლობით დადგენილი შეზღუდვების გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო ვალდებულებების კორექტირება. \nდანარჩენ ნაწილში საჩივარი არ დაკმაყოფილდა.\nშემოსავლების სამსახურის 2022 წლის 11 იანვრის №122 ბრძანება არ დაკმაყოფილების ნაწილში 28.01.2022 წელს გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში, რომელმაც 8.04.2022 წლის №15571/2/2022 გადაწყვეტილებით არ დააკმაყოფილა საჩივარი.\nშემოსავლების სამსახურის 2022 წლის 11 იანვრის №122 ბრძანების საფუძველზე გამოიცა აუდიტის დეპარტამენტის 20.07.2022 დასკვნა, 5.08.2022 წლის №21026 ბრძანება და №042-19 საგადასახადო მოთხოვნა, რომელთა შესაბამისად მომჩივანს შეუმცირდა დარიცხული თანხა 794 754 ლარით და მისმა საგადასახადო ვალდებულებამ შეადგინა 548 432 ლარი.\nკორექტირებული საგადასახადო მოთხოვნა 2022 წლის 2 სექტემბერს გასაჩივრდა შემოსავლების სამსახურში, რომელმაც 2023 წლის 27 თებერვლის №3675 ბრძანებით არ დააკმაყოფილა საჩივარი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე, 304-ე მუხლებზე და იმ გარემოებაზე, რომ სადავო საკითხთან მიმართებით, შემოსავლების სამსახურის გადაწყვეტილების შესაბამისად, გადასახადის გადამხდელის მიერ გადაანგარიშების ეტაპზე წარდგენილი იყო გარკვეული სახის დოკუმენტაცია, რომლის საფუძველზეც შესწავლილ იქნა გადასახადის გადამხდელის მიერ საჩივარში მითითებული არგუმენტაციის დოკუმენტურად დადასტურებული მტკიცებულებები (მ.შ. დამატებით წარდგენილი სმფ-ების შესყიდვის დამადასტურებელი დოკუმენტები) და საწარმოს ფულადი სახსრების მოძრაობის ანალიზით განისაზღვრა საწარმოს სალაროში ნაღდი ფულის ნაშთი. შესაბამისად, შემცირებას დაექვემდებარა შემოწმებით განსაზღვრული ვალდებულებები. ასევე, არარეზიდენტზე გადახდილი ტრანსპორტირების თანხებთან დაკავშირებით, გადაანგარიშების ეტაპზე საგადასახადო შემოწმების აქტით განსაზღვრულ მონაცემებთან შედარებით სხვაობა არ გამოვლინდა, ხოლო საჩივარში მითითებული არგუმენტაციის დოკუმენტურად დადასტურებული მტკიცებულებების შესწავლით (მ.შ. სსიპ-ების მიერ გაწეული მომსახურებები) განხორციელდა დღგ-ის (69 607 ლარი) ჩათვლა.\nაღნიშნული გარემოებების გათვალისწინებით, შემოსავლების სამსახურს მიაჩნია, რომ გადასახადის გადამხდელის მხრიდან არ არის წარდგენილი იმგვარი არგუმენტაცია/დოკუმენტაცია, რომელიც შეცვლიდა დადგენილ ფაქტობრივ გარემოებებს და შემოსავლების სამსახურის 2022 წლის 11 იანვრის №122 ბრძანების აღსრულება განხორციელებულია კანონმდებლობის შესაბამისად.\nსაქმეში არსებული მტკიცებულებების, აუდიტის დეპარტამენტის დასკვნის და შესაბამისად განხორციელებული გადაანგარიშების შედეგებზე დაყრდნობით, შემოსავლების სამსახური მიიჩნევს,რომ შემოსავლების სამსახურის გადაწყვეტილების აღსრულება განხორციელებულია საქმისთვის არსებითი მნიშვნელობის მქონე ყველა გარემოებების გამოკვლევის/შესწავლის საფუძველზე, გასაჩივრებული ადმინისტრაციული აქტის შინაარსი შეესაბამება დავის განხილვისას მიღებულ გადაწყვეტილებას და არ არსებობს წარდგენილი საჩივრის დაკმაყოფილების საფუძველი.\n\n\nმომჩივნის არგუმენტაცია\nშემოსავლების სამსახურის გადაწყვეტილებით, მიეცა საშუალება აუდიტის დეპარტამენტისთვის წარედგინა გაანგარიშება და დოკუმენტაცია შემოწმებით დაბეგრილი ფულადი სახსრების ხარჯვასთან დაკავშირებით. აღნიშნულის ფარგლებში მომჩივნის მიერ შემმოწმებლებისთვის წარდგენილ იქნა გაანგარიშება და შესყიდვის დოკუმენტები, რის შედეგადაც საშემოსავლო გადასახადში დარიცხული გადასახადის თანხა შემცირდა 483 431 ლარით, თუმცა არსებული გადაანგარიშების ფარგლებში გადასახადის გადამხდელის მიერ შემმოწმებლებისთვის ვერ იქნა მიწოდებული ფულადი სახსრების ხარჯვის დამადასტურებელი დოკუმენტების ნაწილი. მათ შორის, ისეთი ხარჯის დოკუმენტები, რომლებიც დაკავშირებულია იმპორტირებული საქონლის ტრანსპორტირებასთან, სხვადასხვა მომსახურებასთან და რომელზეც არ აქვთ მიღებული ელექტრონული ანგარიშ-ფაქტურა, თუმცა შესაძლებელია ხარჯის პირდაპირ დაკავშირება კონკრეტულ საქონელთან და შესაბამისად ეკონომიკურ საქმიანობასთან. აღნიშნულიდან გამომდინარე, მომჩივანი ითხოვს მიეცეს საშუალება შემმოწმებლებს დამატებით წარუდგინოს ხარჯის დამადასტურებელი დოკუმენტები, რასაც არსებითი გავლენა ექნება საწარმოს საგადასახადო ვალდებულებებზე.\nმომჩივანი ითხოვს ბათილად იქნას ცნობილი გასაჩივრებული აქტები და დაევალოს შესაბამის სამსახურს სრულად შეისწავლოს კომპანიის დაბეგვრასთან დაკავშირებული მონაცემები, რათა მოხდეს საწარმოს საგადასახადო ვალდებულებების განსაზღვრა მოქმედი კანონმდებლობის სრული დაცვით.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nშემოსავლების სამსახურის 2022 წლის 11 იანვრის №122 ბრძანებით ნაწილობრივ დაკმაყოფილდა კომპანიის საჩივარი. პირველ სადავო საკითხთან დაკავშირებით: - გადასახადის გადამხდელს მიეცა წინადადება, აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nდაევალა აუდიტის დეპარტამენტს, გადასახადის გადამხდელის მონაწილეობით, დამატებით შეისწავლოს წარდგენილი მტკიცებულებები და სათანადო საფუძვლების არსებობის შემთხვევაში, განახორციელოს დარიცხული თანხების კორექტირება (შემცირება); - განსაზღვრულ ვადაში მტკიცებულებების წარუდგენლობის შემთხვევაში, დაევალა აუდიტის დეპარტამენტს დირექტორზე გაცემულ ხელფასად მიჩნეული თანხის ოდენობის დადგენის მიზნით, იმსჯელოს საგადასახადო კოდექსის 73-ე მუხლის მე-5 ნაწილის შესაბამისად, არაპირდაპირი მეთოდის გამოყენებით დოკუმენტურად დაუდასტურებელი ხარჯების განსაზღვრის თაობაზე და სათანადო საფუძვლების არსებობის შემთხვევაში, უზრუნველყოს საგადასახადო ვალდებულებების შესაბამისი კორექტირება (შემცირება).\nმე-2 სადავო საკითხთან დაკავშირებით:\nგადასახადის გადამხდელს მიეცა წინადადება, აუდიტის დეპარტამენტს წარუდგინოს საჩივარში მითითებული არგუმენტაციის დოკუმენტურად დადასტურებული მტკიცებულებები;\nდაევალა აუდიტის დეპარტამენტს, გადასახადის გადამხდელის მონაწილეობით, დამატებით შეისწავლოს წარდგენილი მტკიცებულებები და სათანადო საფუძვლების არსებობის შემთხვევაში, უზრუნველყოს საგადასახადო ვალდებულებების შესაბამისი კორექტირება (შემცირება). მე-3 სადავო საკითხთან დაკავშირებით: გადასახადის გადამხდელს მიეცა წინადადება, აუდიტის დეპარტამენტს წარუდგინოს მისი არგუმენტაციის დამადასტურებელი დოკუმენტაცია/მტკიცებულებები;\nდაევალა აუდიტის დეპარტამენტს, გადასახადის გადამხდელის მონაწილეობით, დამატებით შეისწავლოს წარდგენილი დოკუმენტაცია/მტკიცებულებები და დღგ-ის ჩათვლის მიღებასთან დაკავშირებით კანონმდებლობით დადგენილი შეზღუდვების გათვალისწინებით, სათანადო საფუძვლების არსებობის შემთხვევაში, განახორციელოს საგადასახადო ვალდებულებების კორექტირება.\nაუდიტის დეპარტამენტის დასკვნის შესაბამისად დგინდება: \nსალაროს ნაშთის გაცემულ ხელფასად განხილვასთან დაკავშირებით, შესწავლილ იქნა გადასახადის გადამხდელის მიერ საჩივარში მითითებული არგუმენტაციის დოკუმენტურად დადასტურებული მტკიცებულებები (მ.შ. დამატებით წარდგენილი სმფ-ების შესყიდვის დამადასტურებელი დოკუმენტები) და საწარმოს ფულადი სახსრების მოძრაობის ანალიზით განისაზღვრა კომპანიის სალაროში ნაღდი ფულის ნაშთი, რომელმაც შეადგინა 1 435 437 ლარი. გადაანგარიშებით შემცირებას დაექვემდებარა შემოწმების აქტით დარიცხული თანხები. კერძოდ, გადახდის წყაროსთან დაკავებული გადასახადის თანხა 483 431 ლარი და ჯარიმა 241 716 ლარი.\nარარეზიდენტზე გადახდილი ტრანსპორტირების თანხების შემოწმებით დადგენილ ოდენობასა და დაბეგვრასთან დაკავშირებით, გადაანგარიშებით შემოწმების აქტით განსაზღვრულ მონაცემებთან შედარებით სხვაობა არ გამოვლინდა.\nდღგ-ის ჩასათვლელი თანხების გათვალისწინებასთან დაკავშირებით, გადაანგარიშების ეტაპზე განხორციელდა დღგ-ის ჩასათვლელი თანხების კორექტირება. კერძოდ, საჩივარში მითითებული არგუმენტაციის დოკუმენტურად დადასტურებული მტკიცებულებების შესწავლით (მ.შ. სსიპ-ების მიერ გაწეული მომსახურებები) ჩასათვლელი დღგ გაიზარდა 69 607 ლარით.\nმომჩივანი არ უთითებს თუ რა ნაწილში არ აღსრულდა შემოსავლების სამსახურის ბრძანება და ითხოვს მიეცეს დრო, რათა მოიძიოს და შემმოწმებლებს წარუდგინოს ხარჯის დამადასტურებელი დოკუმენტები, რასაც არსებითი გავლენა ექნება საწარმოს საგადასახადო ვალდებულებებზე.\nსაბჭო მიიჩნევს, რომ გადასახადის გადამხდელს ჰქონდა საკმარისი დრო მტკიცებულებების მოსაპოვებლად/წარსადგენად.\nზემოაღნიშნული ფაქტობრივი გარემოებების საფუძველზე, მხარეთა არგუმენტაციის გათვალისწინებით, შემოსავლების სამსახურის სადავო ბრძანება მართლზომიერია და არ არსებობს მისი გაუქმების და მომჩივნის მოთხოვნის დაკმაყოფილების საფუძველი. \n\n\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2.გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nარაპირდაპირი მეთოდის გამოყენების საფუძვლები\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n21\n\nდოკუმენტის დათვალიერება\n\ninfohub@rs.ge",
    "title": "Document 4b47170a-6097-4a96-931d-d97e5c6cd5d9"
  }
}