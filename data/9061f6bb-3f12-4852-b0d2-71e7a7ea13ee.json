{
  "id": "9061f6bb-3f12-4852-b0d2-71e7a7ea13ee",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №20441/2/2023\n19 სექტემბერი 2023\nდოკუმენტის #:\n20441/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n18 სექტემბერი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nვადების განსაზღვრა, მიმოწერა გადასახადის გადამხდელთან, საგადასახადო დავის დაწყება, საჩივრის განხილვაზე უარის თქმა, გადაწყვეტილების გასაჩივრება\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№20441/2/2023\n18 სექტემბერი 2023\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: სს „-------“ (ს/ნ ------)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 8.09.2023 წელს განიხილა და მიიღო გადაწყვეტილება სს ------ს 1.08.2023 წელს რეგისტრირებულ საჩივარზე (რეგისტრაციის №20441/2/2023).\n\n\nდავის საგანი: \nსაგადასახადო ვალდებულებების არაპირდაპირი მეთოდით განსაზღვრისას გამოყენებული ფასნამატის ოდენობა. \n\n\nგასაჩივრებული გადაწყვეტილება: \n1. აუდიტის დეპარტამენტის 6.10.2022 წლის №064-20 საგადასახადო მოთხოვნა; \n2. შემოსავლების სამსახურის 19.04.2023 წლის №8474 ბრძანება. \n\n\nდარიცხული თანხა: 510 420 ლარი. \nმათ შორის: \nგადასახადი - 283 610 \nდღგ - 208 402 \nსაშემოსავლო გადასახადი - 75 208 \nჯარიმა - 141 063 \nსაურავი - 85 747\n\n\nპროცედურული გარემოებები \nაუდიტის დეპარტამენტის 27.09.2022 წლის კამერალური საგადასახადო შემოწმების აქტით შემოწმებულია მომჩივნის საქმიანობის 1.01.2019 წლიდან 1.06.2022 წლამდე პერიოდი. \nშემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 6.10.2022 წლის №064-20 საგადასახადო მოთხოვნა, რაც გასაჩივრდა შემოსავლების სამსახურში. \nშემოსავლების სამსახურის 19.04.2023 წლის №8474 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი უნდა დარჩეს განუხილველი შემდეგ გარემოებათა გამო: \nსაგადასახადო კოდექსის 305-ე მუხლის პირველი ნაწილის თანახმად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გადაწყვეტილება მისი ჩაბარებიდან 20 დღის ვადაში გაასაჩივროს დავების განხილვის საბჭოში ან სასამართლოში. \nსაგადასახადო კოდექსის 44-ე მუხლის მე-4, მე-10 და მე-11 ნაწილების თანახმად: \n4. პირისათვის ერთი და იმავე დოკუმენტის რამდენჯერმე ან რამდენიმე ფორმით წარდგენის შემთხვევაში მისი წარდგენის თარიღად ითვლება ამ დოკუმენტის პირველად ჩაბარების თარიღი. \n10. საგადასახადო/დავის განმხილველ ორგანოს ან აღსრულების ეროვნულ ბიუროს უფლება აქვს, დოკუმენტი საჯაროდ გაავრცელოს, თუ გადასახადის გადამხდელი (გარდა ფიზიკური პირისა) საგადასახადო ორგანოს მიერ ელექტრონული ფორმით გაგზავნილ დოკუმენტს გადასახადის გადამხდელის ავტორიზებული მომხმარებლის გვერდზე განთავსებიდან 30 დღის განმავლობაში არ გასცნობია. \n11. დოკუმენტის საჯაროდ გავრცელება ხორციელდება მისი შემოსავლების სამსახურის ან აღსრულების ეროვნული ბიუროს ოფიციალურ ვებგვერდზე განთავსებით და ჩაბარებულად ითვლება განთავსებიდან მე-20 დღეს. \nსაგადასახადო კოდექსის მე-3 მუხლის მე-6 ნაწილის თანახმად, თუ მოქმედების განხორციელების ბოლო დღე ემთხვევა არასამუშაო დღეს, მოქმედების განხორციელების ვადა გრძელდება შემდეგი სამუშაო დღის დამთავრებამდე, ხოლო თუ მოქმედება ხორციელდება საბანკო გადარიცხვით, საფოსტო გზავნილით ან/და ელექტრონული ფორმით, მოქმედება შეიძლება განხორციელდეს შემდეგი სამუშაო დღის 24 საათამდე. \nსაგადასახადო კოდექსის 301-ე მუხლის „ე“ ქვეპუნქტის თანახმად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა. \nსაგადასახადო კოდექსის 299-ე მუხლის მე-10 ნაწილის შესაბამისად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nშემოსავლების სამსახურის 3.08.2023 წლის №76929-21-04 წერილიდან ირკვევა, რომ შემოსავლების სამსახურის 19.04.2023 წლის №8474 ბრძანება გაგზავნილია გადასახადის გადამხდელის ავტორიზებული მომხმარებლის გვერდზე 19.04.2023 წელს. ვინაიდან ავტორიზებული მომხმარებლის გვერდზე განთავსებიდან 30 დღის განმავლობაში არ მოხდა აღნიშნული ბრძანების გაცნობა, შემოსავლების სამსახურმა 22.05.2023 წლის №11328 ბრძანებით განახორციელა 19.04.2023 წლის №8474 ბრძანების საჯაროდ გავრცელება შემოსავლების სამსახურის ოფიციალურ ვებგვერდზე (www.rs.ge) და ჩაბარებულად ჩაითვალა 11.06.2023 წელს. მომჩივანი სადავო აქტებს გადასახადის გადამხდელის ავტორიზებული მომხმარებლის გვერდზე გაეცნო 31.07.2023 წელს.\nმომჩივანი წარმოდგენილ საჩივარში მიუთითებს, რომ გადაწყვეტილება ჩაბარდა დირექტორს ------ს 13.07.2023 წელს, რასაც კანონით დადგენილ 1 თვიან ვადაში ასაჩივრებს საქართველოს ფინანსთა სამინისტროსთან არსებულ დავების განხილვის საბჭოში. \nსაბჭო აღნიშნავს, რომ საგადასახადო კოდექსის 44-ე მუხლის მე-4 ნაწილის შინაარსის გათვალისწინებით, გასაჩივრების ვადა უნდა აითვალოს 11.06.2023 წლიდან (საჯაროდ გავრცელებული ბრძანების ჩაბარებულად ჩათვლის მომენტი). შესაბამისად, გასაჩივრების ვადის ბოლო დღე, საგადასახადო კოდექსის მე-3 მუხლის მე-6 ნაწილის შინაარსის გათვალისწინებით, იყო 3.07.2023 წელი. საჩივარი გამოგზავნილია ფოსტით 31.07.2023 წელს, მისი გასაჩივრების ვადის გასვლის შემდეგ.\nამგვარად, ვინაიდან გასულია შემოსავლების სამსახურის 19.04.2023 წლის №8474 ბრძანების გასაჩივრების კანონმდებლობით დადგენილი ვადა და ამასთან, არ იკვეთება სადავო აქტის გასაჩივრებისათვის დადგენილი ვადის აღდგენის საფუძველი, საბჭოს მიაჩნია, რომ საჩივარი საგადასახადო კოდექსის 301-ე მუხლის „ე“ ქვეპუნქტის საფუძველზე, უნდა დარჩეს განუხილველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა: \n\n\n1. საჩივარი დარჩეს განუხილველი; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nგასულია საჩივრის წარდგენის ვადა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n18\n\nდოკუმენტის დათვალიერება\n\ninfohub@rs.ge",
    "title": "Document 9061f6bb-3f12-4852-b0d2-71e7a7ea13ee"
  }
}