{
  "id": "432242a7-460d-43c0-b668-2082b5ca63b5",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 27104\n10 დეკემბერი 2025\nდოკუმენტის #:\n27104\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n09 დეკემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nვალის მართვის დეპარტამენტი\nსაკანონმდებლო ნორმა:\nსაგადასახადო დავალიანების გადახდევინების უზრუნველყოფა საგადასახადო ორგანოს მიერ, საბანკო ანგარიშზე საინკასო დავალების წარდგენა, გადასახადის გადამხდელის ცრუმაგიერი პირი\nჩამოტვირთვა\nგაზიარება\n1\nI ეტაპი - შემოსავლების სამსახური\n0 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\nN 27104\n09 დეკემბერი 2025 \n\n\nბ რ ძ ა ნ ე ბ ა \n\n\n\n\nფ/პ ---ის (პ/ნ ---) \n(მის.:---) 2025 წლის 11 ოქტომბრის\nსაჩივრის დაკმაყოფილებაზე უარის თქმის თაობაზე \n\n\nშემოსავლების სამსახურმა დავების განხილვის საბჭოს 2025 წლის 31 ოქტომბრის სხდომაზე (ოქმი №91) განიხილა ფ/პ ---ის (პ/ნ ---) №98331/1/2025 საჩივარი, რომლითაც გადასახადის გადამხდელი არ ეთანხმება შემოსავლების სამსახურის ვალის მართვის დეპარტამენტის 2025 წლის 25 სექტემბრის №011-2025-151660 ბრძანებას საბანკო ანგარიშებიდან გადასახადის, საურავის და ჯარიმის თანხების ჩამოწერის შესახებ.\n\n\nგადასახადის გადამხდელის პოზიცია:\nგადასახადის გადამხდელი წარმოდგენილ საჩივარში განმარტავს, რომ თბილისის სააპელაციო სასამართლოს ადმინისტრაციულ საქმეთა პალატის 2024 წლის 22 ოქტომბრის ბრძანებით (საქმე №3ბ/259- 24) შპს ,,---ს“ (ს/ნ ---) საგადასახადო დავალიანების დაფარვის მიზნით საგადასახადო ორგანოს მიერ უნდა მოხდეს ცრუმაგიერი პირის ---ის (პ/ნ ----) მხოლოდ ავტოსატრანსპორტო საშუალების ---(სახელმწიფო ნომერი ---) რეალიზაცია ღია აუქციონის წესით. შესაბამისად, გადამხდელი მიიჩნევს, რომ სხვა იძულებითი ღონისძიებები არ უნდა განხორციელებულიყო და საბანკო ანგარიშზე არ უნდა გავრცელებოდა საინკასო დავალება, თანაც მთლიან სახელფასო თანხაზე, რის გამოც ირღვევა მისი უფლებები.\nზემოაღნიშნულის გათვალისწინებით, გადამხდელი ითხოვს საბანკო ანგარიშებიდან გადასახადის, საურავის და ჯარიმის თანხების ჩამოწერის შესახებ სადავო ბრძანების ბათილად ცნობასა და საინკასო დავალებით ჩამოწერილი თანხის დაბრუნებას.\n\n\nფაქტობრივი გარემოებები:\nშემოსავლების სამსახურის გადასახადების ადმინისტრირების საინფორმაციო სისტემის მონაცემების მიხედვითა და ვალის მართვის დეპარტამენტის მიერ მოწოდებული ინფორმაციის თანახმად, თბილისის საქალაქო სასამართლოს 2022 წლის 8 აპრილის (საქმე №3/8082-21) ბრძანებით დაკმაყოფილდა შემოსავლების სამსახურის საჩივარი და --- (ს/ნ ---), შპს „---“ (ს/ნ ---), ----(პ/ნ ---), --- (პ/ნ ---), --- (პ/ნ ---), --- (პ/ნ ---), --- (პ/ნ ---), ---(პ/ნ ---), --- (პ/ნ ---), --- (პ/ნ---), ---(პ/ნ ---), --- (პ/ნ ---), --- (პ/ნ ---), --- (პ/ნ ---), --- (პ/ნ---) და --- (პ.ნ---) აღიარებულ იქნენ შპს „---ს“ (ს/ნ ---) ცრუმაგიერ პირებად. აღნიშნული ბრძანება თბილისის სააპელაციო სასამართლოს 2022 წლის 7 დეკემბრის ბრძანებით დარჩა ძალაში.\nზემოაღნიშნულიდან გამომდინარე, თბილისის სააპელაციო სასამართლოს 2022 წლის 7 დეკემბრის №330350021005352135 (№3ბ/2615-22წ.) ბრძანების საფუძველზე, 2025 წლის 25 სექტემბერს გამოიცა №011- 2025-151660 ბრძანება ფ/პ ---ის (პ/ნ ---) საბანკო ანგარიშებზე საინკასო დავალებების წარდგენის შესახებ (50 448 323.24 ლარზე).\nშემოსავლების სამსახურის გადასახადების ადმინისტრირების საინფორმაციო სისტემის მონაცემების მიხედვით, აღნიშნული ბრძანება გადასახადის გადამხდელს გაეგზავნა ელექტრონულად, რომელსაც გადასახადის გადამხდელი გაეცნო 2025 წლის 29 სექტემბერს.\nამასთან, 2025 წლის 25 სექტემბრის №011-2025-151660 საინკასო დავალების საფუძველზე საბანკო ანგარიშებიდან ჩამოწერილ იქნა 5 925.69 ლარი.\n\n\nშემოსავლების სამსახურმა განიხილა აღნიშნული საჩივარი და მიიჩნია, რომ გადასახადის გადამხდელის მოთხოვნა არ უნდა დაკმაყოფილდეს შემდეგ გარემოებათა გამო: \nსაქართველოს საგადასახადო კოდექსის 302-ე მუხლის მე-6 ნაწილის თანახმად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს საგადასახადო კოდექსის 246-ე მუხლის პირველი ნაწილის შესაბამისად, პირი გადასახადის გადამხდელის ცრუმაგიერ პირად მიიჩნევა, თუ ეს პირი მოსალოდნელი ან არსებული საგადასახადო დავალიანების გადახდევინების უზრუნველყოფის ღონისძიებისათვის თავის არიდების მიზნით გამოიყენება, ხოლო ამავე მუხლის მე-2 ნაწილის შესაბამისად, პირის გადასახადის გადამხდელის ცრუმაგიერ პირად აღიარება ხდება სასამართლოს გადაწყვეტილების საფუძველზე.\nამავე მუხლის მე-5 ნაწილის შესაბამისად, საგადასახადო ორგანოს უფლება აქვს, გადასახადის გადამხდელის აღიარებული საგადასახადო დავალიანების გადახდევინების მიზნით გადასახადის გადამხდელის ცრუმაგიერი პირის მიმართ განახორციელოს ამ თავით გათვალისწინებული საგადასახადო დავალიანების გადახდევინების უზრუნველყოფის ღონისძიებები.\nსაქართველოს საგადასახადო კოდექსის 238-ე მუხლის პირველი ნაწილის თანახმად, საგადასახადო ორგანოს უფლება აქვს, საგადასახადო დავალიანების გადახდევინების უზრუნველსაყოფად განახორციელოს შემდეგი ღონისძიებები:\nა) საგადასახადო გირავნობა/იპოთეკა;\nბ) მესამე პირზე გადახდევინების მიქცევა;\nგ) ქონებაზე ყადაღის დადება;\nდ) ყადაღადადებული ქონების რეალიზაცია;\nე) საბანკო ანგარიშზე საინკასო დავალების წარდგენა;\nვ) გადასახადის გადამხდელის სალაროდან ნაღდი ფულის ამოღება;\nამავე მუხლის მე-2 ნაწილის თანახმად, საგადასახადო დავალიანების გადახდევინების უზრუნველყოფის ღონისძიებების განხორციელების რიგითობას ირჩევს საგადასახადო ორგანო, თუ ამ კოდექსით სხვა რამ არ არის დადგენილი.\nსაქართველოს საგადასახადო კოდექსის 238-ე მუხლის მე-6 ნაწილის თანახმად, საგადასახადო დავალიანების გაუქმებასთან ერთად უქმდება მისი გადახდევინების უზრუნველსაყოფად დაწყებული ამ თავით გათვალისწინებული ნებისმიერი ღონისძიება, თუ ამ კოდექსით სხვა რამ არ არის დადგენილი.\nსაქართველოს საგადასახადო კოდექსის 243-ე მუხლის პირველი ნაწილის თანახმად, ამ კოდექსით გათვალისწინებულ შემთხვევებში საგადასახადო ორგანოს უფლება აქვს, აღიარებული საგადასახადო დავალიანების ფარგლებში პირის საბანკო ანგარიშებიდან (გარდა საანაბრო (ვადიანი) ანგარიშისა) საინკასო დავალებით ჩამოწეროს გადასახადის, საურავისა და ჯარიმის თანხები და ჩარიცხოს ისინი შესაბამის ბიუჯეტში. ამავე მუხლის მე-4 ნაწილის თანახმად, აღიარებული საგადასახადო დავალიანების გაზრდის ან შემცირების შემთხვევაში საგადასახადო ორგანოს უფლება აქვს, საბანკო დაწესებულებაში წარდგენილ საინკასო დავალებაში განახორციელოს თანხის შესაბამისი კორექტირება.\nშემოსავლების სამსახური ყურადღებას ამახვილებს იმ ფაქტობრივ გარემოებებზე, რომ თბილისის საქალაქო სასამართლოს 2022 წლის 8 აპრილის (საქმე №3/8082-21) ბრძანებით დაკმაყოფილდა შემოსავლების სამსახურის საჩივარი და ---(ს/ნ ---), შპს „---“ (ს/ნ ---), --- (პ/ნ ---), ----(პ/ნ ---), --- (პ/ნ ---), ----- და --- აღიარებულ იქნენ შპს „---ის“ (ს/ნ ----) ცრუმაგიერ პირებად. აღნიშნული ბრძანება თბილისის სააპელაციო სასამართლოს 2022 წლის 7 დეკემბრის ბრძანებით დარჩა ძალაში, რის საფუძველზეც, 2025 წლის 25 სექტემბერს გამოიცა სადავო ბრძანება ფ/პ ----ის (პ/ნ ---) საბანკო ანგარიშებზე საინკასო დავალებების წარდგენის შესახებ (50 448 323.24 ლარზე).\nამასთან, შემოსავლების სამსახურის გადასახადების ადმინისტრირების საინფორმაციო სისტემის მონაცემების თანახმად, 2025 წლის 31 ოქტომბრის მდგომარეობით, შპს „---ს“ (ს/ნ---) ერიცხება აღიარებული საგადასახადო დავალიანება. \nგარდა ამისა, შემოსავლების სამსახური მიუთითებს თბილისის სააპელაციო სასამართლოს ადმინისტრაციულ საქმეთა პალატის 2024 წლის 22 ოქტომბრის (საქმე №3ბ/259-24) ბრძანების სარეზოლუციო ნაწილზე, რომლის თანახმად: ---ის საჩივარი დაკმაყოფილდეს ნაწილობრივ; გაუქმდეს თბილისის საქალაქო სასამართლოს ადმინისტრაციულ საქმეთა კოლეგიის 2023 წლის 11 დეკემბრის ბრძანება და მიღებულ იქნეს ახალი ბრძანება; სსიპ შემოსავლების სამსახურის შუამდგომლობა შპს „---ს“ (ს/ნ ---) ცრუმაგიერი პირის ---ის (პ/---) ყადაღადადებული ქონების აუქციონზე რეალიზაციის შესახებ, დაკმაყოფილდეს ნაწილობრივ; ღია აუქციონის წესით რეალიზებულ იქნეს შპს „---ის“ (ს/ნ ---) ცრუმაგიერი პირის ---ის (პ/ნ ---) ავტოსატრანსპორტო საშუალება ---(სახელმწიფო ნომრით ---); დანარჩენ ნაწილში შუამდგომლობა არ დაკმაყოფილდეს.\nამდენად, შემოსავლების სამსახური აღნიშნავს, რომ თბილისის სააპელაციო სასამართლოს ადმინისტრაციულ საქმეთა პალატის 2024 წლის 22 ოქტომბრის (საქმე №3ბ/259-24) ბრძანება (დავის საგანი - დაყადაღებული ქონების რეალიზაცია) შეეხება შპს „---ის“ (ს/ნ ---) ცრუმაგიერი პირის ---ს (პ/---) ყადაღადადებული ქონების აუქციონზე რეალიზაციას. \nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ ვალის მართვის დეპარტამენტის მიერ სადავო ბრძანება საბანკო ანგარიშებიდან გადასახადის, საურავის და ჯარიმის თანხების ჩამოწერის შესახებ გამოცემულია საგადასახადო კანონმდებლობის შესაბამისად და არ არსებობს საჩივრის დაკმაყოფილების სამართლებრივი საფუძვლები. რაც შეეხება მომჩივნის მოთხოვნას ადმინისტრაციულ-სამართლებრივი აქტის ბათილობასთან დაკავშირებით, შემოსავლების სამსახური მიუთითებს, რომ ადმინისტრაციულ-სამართლებრივი აქტის ბათილად ცნობის საფუძვლები რეგლამენტირებულია საქართველოს ზოგადი ადმინისტრაციული კოდექსის 601 მუხლით, რომლის პირველი ნაწილის მიხედვით, ადმინისტრაციულ-სამართლებრივი აქტი ბათილია, თუ იგი ეწინააღმდეგება კანონს ან არსებითად დარღვეულია მისი მომზადების ან გამოცემის კანონმდებლობით დადგენილი სხვა მოთხოვნები. შემოსავლების სამსახური განმარტავს, რომ მოცემულ შემთხვევაში სადავო აქტი არ ეწინააღმდეგება კანონს, ასევე არ არის დარღვეული მისი მომზადების ან გამოცემის კანონმდებლობით დადგენილი სხვა მოთხოვნები. \n\n\nსაქართველოს საგადასახადო კოდექსის 304-ე მუხლის საფუძველზე, \n\n\nვ ბ რ ძ ა ნ ე ბ : \n\n\n1. ფ/პ ---ის (პ/ნ ---) საჩივარი არ დაკმაყოფილდეს; \n2. აღნიშნული ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის.: ქ. თბილისი, ვახტანგ გორგასლის ქ. №16) ან სასამართლოში (მის.: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nსაბანკო ანგარიშზე საინკასო დავალების წარდგენა\nგადასახადის გადამხდელის ცრუმაგიერი პირი\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n107\n\nდოკუმენტის დათვალიერება\n\ninfohub@rs.ge",
    "title": "Document 432242a7-460d-43c0-b668-2082b5ca63b5"
  }
}