{
  "id": "17688be3-d1c4-46c2-8939-f46a6b7521bf",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №26213/2/2025\n30 დეკემბერი 2025\nდოკუმენტის #:\n26213/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n26 დეკემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაგადასახადო მონიტორინგის დეპარტამენტი\nსაკანონმდებლო ნორმა:\nდღგ-ის გადამხდელად რეგისტრაცია\nჩამოტვირთვა\nგაზიარება\nN 26213/2/2025\n26 დეკემბერი 2025\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „-----“ (ს/ნ -----)\nმოპასუხე: საგადასახადო მონიტორინგის დეპარტამენტი.\n\n\nსაქართველოს ფინანსთა სამინისტროსთან არსებულმა დავების განხილვის საბჭომ 18.12.2025 წელს განიხილა და მიიღო გადაწყვეტილება შპს „-----“-ის 25.11.2025 წელს რეგისტრირებულ საჩივარზე (რეგისტრაციის N 26213/2/2025).\n\n\nდავის საგანი:\nუარი დღგ-ის კვალიფიციური გადამხდელის სტატუსის მინიჭებაზე.\n\n\nგასაჩივრებული გადაწყვეტილება:\n1. საგადასახადო მონიტორინგის დეპარტამენტის 15.07.2025 წლის N ID: ----- გადაწყვეტილება;\n2. შემოსავლების სამსახურის 07.11.2025 წლის N 24623 ბრძანება.\n\n\nფაქტების აღწერა:\nგადასახადის გადამხდელის საქმიანობაა სამშენებლო - სარემონტო სამუშაოები.\nმომჩივანმა 05.05.2025 წელს განცხადებით მიმართა საგადასახადო მონიტორინგის დეპარტამენტს კვალიფიციური დღგ-ის გადამხდელის სტატუსის მინიჭების მოთხოვნით. გადასახადის გადამხდელს 15.07.2025 წლის N ID:----- გადაწყვეტილებით უარი ეთქვა მოთხოვნის დაკმაყოფილებაზე.\nაღნიშნული გადაწყვეტილება გასაჩივრდა შემოსავლების სამსახურში, რომლის 04.08.2025 წლის N 17450 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\nსაბჭოს 02.10.2025 წლის N 25716/2/2025 (რეგ. 10.10.2025წ. N 03/71351) გადაწყვეტილებით საჩივარი დაკმაყოფილდა ნაწილობრივ, გაუქმდა შემოსავლების სამსახურის 04.08.2025 წლის N 17450 ბრძანება და საჩივარი, მომჩივნის მონაწილეობით, ხელახლა განსახილველად დაუბრუნდა შემოსავლების სამსახურს. დანარჩენ ნაწილში საჩივარი არ დაკმაყოფილდა.\nდაბრუნებული საჩივარი განიხილა შემოსავლების სამსახურმა, რომლის 07.11.2025 წლის N 24623 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი:\nშემოსავლების სამსახურმა იხელმძღვანელა საგადასახადო კოდექსის 306-ე მუხლის მე-2 ნაწილით, „გადასახადების ადმინისტრირების შესახებ“ საქართველოს ფინანსთა მინისტრის 2010 წლის 31 დეკემბრის N 996 ბრძანებით დამტკიცებული ინსტრუქციის 563 მუხლის პირველი პუნქტის „გ“ ქვეპუნქტით, „ცალკეულ შემთხვევებში გადასახადის გადამხდელისათვის საგადასახადო ანგარიშ-ფაქტურის, საგადასახადო დოკუმენტის გამოწერის/დადასტურების და სასაქონლო ზედნადების გამოწერის უფლების შეზღუდვის და გადასახადის გადამხდელის მიერ გამოწერილი ელექტრონული საგადასახადო ანგარიშ - ფაქტურის გამოყენების სპეციალური წესის განსაზღვრის შესახებ“ ინსტრუქციის დამტკიცების თაობაზე“ შემოსავლების სამსახურის უფროსის 16.02.2022 წლის N 3751 ბრძანების პირველი მუხლის პირველი და მე-2 პუნქტებით, მე-2 მუხლის პირველი პუნქტის „ა“ ქვეპუნქტის და მე-3 პუნქტით და განმარტა, რომ გადამხდელის საჩივარი დაუსაბუთებელია, საგადასახადო მონიტორინგის დეპარტამენტის სადავო გადაწყვეტილება შესაბამისობაშია საგადასახადო კანონმდებლობის მოთხოვნებთან და საჩივარი არ უნდა დაკმაყოფილდეს.\n\n\nმომჩივნის არგუმენტაცია:\nმომსახურებას უწევს სახელმწიფო შესყიდვების სააგენტოს, გაფორმებული აქვს ხელშეკრულებები და მიმდინარეობს შესასრულებელი სამუშაოები. გამომდინარე იქიდან, რომ ანგარიშსწორება ხდება ბიუჯეტიდან, დღგ-ის არაკვალიფიციურობის გამო ვერ ტვირთავს ანგარიშ - ფაქტურას და ასევე ვერ ახდენს დადასტურებას, რის გამოც ხელი ეშლება როგორც გადასახადის გადამხდელს, ასევე დამკვეთს. ბიუჯეტიდან ჩარიცხვები ხდება ხელშეკრულებით შეთანხმებულ თანხებზე დღგ-ის გამოკლებით, რაზეც ექმნება დიდი პრობლემები, როგორც დამკვეთთან ასევე მასალების შესაძენად და ხელფასების გასაცემად.\nშესასრულებელი სამუშაოები მიმდინარეობს ----- რაიონში. კომპანიის დირექტორი 2011 წლის პერიოდში იყო სხვა კომპანიის დამფუძნებელი, სადაც არანაირი წილობრივი მონაწილეობა და შემოსავალი არ ჰქონია და რომელიც სხვაზე გადააფორმა.\nითხოვს დღგ-ის კვალიფიციური გადამხდელის სტატუსის მინიჭებას.\n\n\nდავების განხილვის საბჭო:\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\n„გადასახადების ადმინისტრირების შესახებ“ საქართველოს ფინანსთა მინისტრის 2010 წლის 31 დეკემბრის N 996 ბრძანებით დამტკიცებული ინსტრუქციის 563 მუხლის პირველი პუნქტის „გ“ ქვეპუნქტის თანახმად, საგადასახადო ორგანო უფლებამოსილია დღგ-ის გადამხდელად რეგისტრირებულ პირს შეუჩეროს ამ ინსტრუქციის 51-ე და 561 მუხლებით გათვალისწინებული საგადასახადო ანგარიშ - ფაქტურებისა და საგადასახადო დოკუმენტების გამოყენების (ელექტრონული ფორმით გამოწერის/დადასტურების ან/და ჩათვლის მიღების) უფლება ან/და პირს უარი უთხრას აღნიშნული დოკუმენტების მატერიალური ფორმით გაცემაზე შემოსავლების სამსახურის უფროსის ბრძანების საფუძველზე და მის მიერ დამტკიცებული მეთოდოლოგიის მიხედვით.\n„ცალკეულ შემთხვევებში გადასახადის გადამხდელისათვის საგადასახადო ანგარიშ - ფაქტურის, საგადასახადო დოკუმენტის გამოწერის/დადასტურების და სასაქონლო ზედნადების გამოწერის უფლების შეზღუდვის და გადასახადის გადამხდელის მიერ გამოწერილი ელექტრონული საგადასახადო ანგარიშ - ფაქტურის გამოყენების სპეციალური წესის განსაზღვრის შესახებ ინსტრუქციის დამტკიცების თაობაზე“ შემოსავლების სამსახურის უფროსის 16.02.2022 წლის N 3751 ბრძანების პირველი მუხლის პირველი პუნქტის, მე-2 მუხლის პირველი პუნქტის „ა“ ქვეპუნქტის და მე-3 პუნქტის მიხედვით, გადასახადის გადამხდელს დღგ-ის გადამხდელად რეგისტრაციის მომენტიდან, ასევე აღნიშნული ინსტრუქციით განსაზღვრული სხვა საფუძვლების არსებობისას ენიჭება კვალიფიციური დღგ-ის გადამხდელის ან არაკვალიფიციური დღგ-ის გადამხდელის სტატუსი. არაკვალიფიციური დღგ-ის გადამხდელის სტატუსის მინიჭების საფუძველია გადასახადის გადამხდელის დღგ-ის გადამხდელად რეგისტრაცია. გადასახადის გადამხდელის მიმართვის შემთხვევაში, არაკვალიფიციური დღგ-ის გადამხდელისთვის კვალიფიციური დღგ-ის გადამხდელის სტატუსის მინიჭების ან მინიჭებაზე უარის თქმის თაობაზე გადაწყვეტილებას იღებს საგადასახადო ორგანოს უფლებამოსილი პირი, შემოსავლების სამსახურის უფროსის მიერ დადგენილი წესით, გარდა ამ მუხლის პირველი პუნქტის „გ“ ქვეპუნქტით განსაზღვრული შემთხვევისა.\nგადასახადის გადამხდელი განმარტავს, სახელმწიფო შესყიდვების სააგენტოსთან მომსახურების გაწევაზე გაფორმებული აქვს ხელშეკრულებები და მიმდინარეობს სამუშაოები. დღგ-ის არაკვალიფიციურობის გამო ვერ ტვირთავს ანგარიშ - ფაქტურას და ასევე ვერ ახდენს დადასტურებას, რის გამოც ხელი ეშლება როგორც გადასახადის გადამხდელს, ასევე, დამკვეთს. კომპანიის დირექტორი 2011 წლის პერიოდში იყო სხვა კომპანიის დამფუძნებელი, სადაც არანაირი წილობრივი მონაწილეობა და შემოსავალი არ ჰქონია და რომელიც სხვაზე გადააფორმა.\nსადავო საკითხზე წარმოდგენილია საგადასახადო მონიტორინგის დეპარტამენტის 11.12.2025 წლის N ----- წერილი, საიდანაც ირკვევა, რომ:\n„შესწავლილ იქნა გადასახადის გადამხდელის შესახებ ინფორმაცია. პირველი სატელეფონო კომუნიკაცია განხორციელდა გადასახადის გადამხდელის მინდობილი პირთან: ----- (პ/ნ ----- ). კომუნიკაციისას დადგინდა, რომ საწარმოს ეკონომიკურ საქმიანობას წარმოადგენს სამშენებლო - სარემონტო სამუშაოები. კომპანია დაფუძნდა 18.12.2024 წელს. ამ დროიდან მისი დამფუძნებელი და დირექტორი იყო ----- (პ/ნ -----). აღნიშნულ პიროვნებასთან სატელეფონო კომუნიკაციით დადგინდა, რომ ის არის ----- რომელიც ამავდროულად არის შპს „-----“ (ს/ნ -----) დამფუძნებელი და დირექტორი. შპს „-----“ (ს/ნ -----) ამ დროისთვის გააჩნია საბიუჯეტო დავალიანება 123 188.69 ლარის ოდენობით.\nზოგადი წარმოდგენის შექმნის მიზნით გადამოწმებულ იქნა ----- საქმიანობა, რომელიც მოიცავს სამშენებლო საქმიანობას. ----- არის:\n1) შპს „-----“ (ს/ნ -----) 100% წილის მფლობელი, რომელსაც საბიუჯეტო დავალიანება გააჩნია 44 006.16 ლარის ოდენობით.\n2) შპს „-----“ (ს/ნ -----) 100% წილის მფლობელი, რომლის საბიუჯეტო დავალიანება შეადგენს 1 793.22 ლარს.\n3) შპს „-----\" (ს/ნ -----) 100% წილის მფლობელი, რომლის საბიუჯეტო დავალიანება შეადგენს 89 087.59 ლარს.\n4) შპს „-----“ (ს/ნ -----) 100% წილის მფლობელი რომლის საბიუჯეტო დავალიანება შეადგენს 9 820.13 ლარს.\nაღნიშნულ კომპანიებში 100% წილის მფლობელი, დამფუძნებელი და დირექტორი არის -----, მისივე განმარტებით აღნიშნული კომპანიები ამ დროისთვის არ ფუნქციონირებენ.\nმომჩივნის მინდობილ პირთან ----- გასაუბრების შემდეგ მოხდა საქმიანობასთან დაკავშირებული საჭირო მასალის ნაწილობრივ მიწოდება, ასევე 29.05.2025 წელს განახორციელდა დირექტორის და დამფუძნებლის ცვლილება და ამ დროისთვის კომპანიის 100% წილის მფლობელი არის ----- (პ/ნ -----), რომელიც ასევე არის ორი შპს-ს დამფუძნებელი:\n1) შპს „-----“ (ს/ნ -----) და 2) შპს „-----“ (ს/ნ -----). შპს „-----“ (ს/ნ -----) გააჩნია საბიუჯეტო დავალიანება 35 066.74 ლარის ოდენობით. 01.07.2025 წელს ----- (პ/ნ ----- ) მოახდინა შპს „-----“ (ს/ნ -----) 100% წილის გადაფორმება ----- (პ/ნ -----).\nარსებული ინფორმაციის ანალიზის და გადაწყვეტილების მისაღებად მნიშვნელოვანი ფაქტობრივი გარემოებების გათვალისწინებით საგადასახადო მონიტორინგის დეპარტამენტმა მიიჩნია მომჩივნის საქმიანობა საჭიროებს დაკვირვებას და არსებობს არაკვალიფიციური დღგ-ის გადამხდელად მიჩნევის საფუძველი“.\nზემოაღნიშნული ნორმების, ფაქტობრივი გარემოებების და მხარეთა არგუმენტების გათვალისწინებით, საბჭო მიიჩნევს, რომ მომჩივანს მართებულად ეთქვა უარი დღგ-ის კვალიფიციური გადამხდელის სტატუსის მინიჭებაზე. შესაბამისად, არ არსებობს საჩივრის დაკმაყოფილების და სადავო აქტების გაუქმების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი N 64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nკვალიფიციური/არაკვალიფიციური დღგ-ის გადამხდელის სტატუსის მინიჭება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n4\n\nდოკუმენტის დათვალიერება\n\ninfohub@rs.ge",
    "title": "Document 17688be3-d1c4-46c2-8939-f46a6b7521bf"
  }
}