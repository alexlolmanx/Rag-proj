{
  "id": "14495a03-ad74-4904-b40d-8beb37dd82e5",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №17974/2/2022\n06 მარტი 2023\nდოკუმენტის #:\n17974/2/2022\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n22 დეკემბერი 2022\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაქართველოს საბაჟო საზღვარზე ნაღდი ფულისა და ფასიანი ქაღალდის უკანონო გადატანა და გადმოტანა\nჩამოტვირთვა\nგაზიარება\n№17974/2/2022\n22.12.2022\n\n\nგ ა დ ა წ ყ ვ ე ტ ი ლ ე ბ ა \n\n\nმომჩივანი: \"----------\" (პ/ნ ----------)\nმოპასუხე: საბაჟო დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 22.12.2022 წელს განიხილა და მიიღო გადაწყვეტილება \"----------\"-ს 7.10.2022 წელს რეგისტრირებულ საჩივარზე (რეგისტრაციის №17974/2/2022).\n\n\nდავის საგანი:\nსაქართველოს საბაჟო საზღვარზე 100 000 ლარზე ან სხვა ვალუტაში მის ეკვივალენტზე მეტი ოდენობის ნაღდი ფულის გადაადგილება საბაჟო კონტროლის გვერდის ავლით ან მისგან მალულად ან არასწორი დეკლარირება.\n\n\nგასაჩივრებული გადაწყვეტილება:\n1. საბაჟო დეპარტამენტის 30.06.2022 წლის №EL171723 საბაჟო სამართალდარღვევის ოქმი;\n2. შემოსავლების სამსახურის 28.07.2022 წლის №20201 ბრძანება. \n\n\nშეფარდებული სანქცია: 339 009,489 ლარის ჩამორთმევა.\n\n\nფაქტების აღწერა\n30.06.2022 წელს სგპ „----------“ კონტროლის ზონაში \"----------\" რესპუბლიკის მხრიდან შემოვიდა სატვირთო ავტომობილი საქართველოს სახელმწიფო ნომრით №----------, რომელსაც მართავდა მომჩივანი.\nპირმა ინტერვიურებისას განაცხადა, რომ დასადეკლარირებელი არაფერი ჰქონდა. ეჭვის საფუძველზე ავტომობილის დეტალური დათვალიერების შედეგად მძღოლის სავარძლის საზურგეში აღმოჩენილი იქნა არადეკლარირებული საქონელი კერძოდ: \"----------\". არადეკლარირებულმა თანხამ საქართველოს ეროვნული ბანკის კურსით შეადგინა 339 009,489 ლარი.\nვინაიდან მომჩივნის მხრიდან ადგილი ჰქონდა საბაჟო სამართალდარღვევას, საბაჟო კოდექსის 169-ე მუხლის მე-3 ნაწილის შესაბამისად, შედგა საბაჟო სამართალდარღვევის ოქმი №EL171723 და სამართალდამრღვევს შეეფარდა სანქცია - თანხის 339 009,489 ლარის ჩამორთმევა. სამართალდამრღვევს ეთარგმნა აღნიშნული სამართალდარღვევის ფაქტი, განემარტა სანქციის დაკისრების საფუძველი და მისი უფლება-მოვალეობა აღნიშნულ სამართალდარღვევის ფაქტთან დაკავშირებით.\nსამართალდარღვევის ოქმი გასაჩივრდა შემოსავლების სამსახურში, რომლის 28.07.2022 წლის №20201 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი\nდადგენილია და სადავოდ არ არის გამხდარი ის ფაქტობრივი გარემოება, რომ საბაჟო კონტროლის ზონაში \"----------\" რესპუბლიკის მხრიდან შევიდა საქართველოში რეგისტრირებული სატვირთო ავტომობილი, რომელსაც მართავდა მომჩივანი. მომჩივანმა მებაჟე ოფიცერს განუცხადა, რომ დასადეკლარირებელი არაფერი ჰქონდა. ავტომობილის დეტალური დათვალიერების შედეგად კი, სალონში არსებულ მძღოლის სავარძლის საზურგეში აღმოჩენილი იქნა \"----------\", რაც საქართველოს ეროვნული ბანკის კურსით შეადგენს 339 009.489 ლარს. \nშემოსავლების სამსახური ვალდებულია განახორციელოს მონიტორინგი საქართველოს საგადასახადო კანონითა და მის შესაბამისად მიღებული (გამოცემული) კანონქვემდებარე ნორმატიული აქტებით განსაზღვრული წესით. საქმის ირგვლივ არსებული მასალის შესწავლით დგინდება, რომ სამართალდამრღვევი შეეცადა დეკლარირებას დაქვემდებარებული თანხის დეკლარირების გარეშე გადმოტანას საქართველოში, რაც წარმოადგენს საბაჟო კოდექსის 169-ე მუხლით გათვალისწინებულ საბაჟო სამართალდარღვევას.\nსაგულისხმოა, რომ \"----------\" (პ/ნ ----------) წარსულში (2021 წლის 7 დეკემბერს) არადეკლარირებული ნაღდი ფულის (3 000 000 რუსული რუბლი\"----------\", 3 025 აშშ დოლარი და 1 000 ლარი) საქართველოში შემოტანის ფაქტზე დაჯარიმებულია საბაჟო კოდექსის 169-ე მუხლის მე-3 ნაწილით (№EL149762 საბაჟო სამართალდარღვევის ოქმი), რა დროსაც სანქციის სახით შეეფარდა ჯარიმა 13 623,2 ლარის ოდენობით - გადმოტანილი ნაღდი ფულის 10 პროცენტი.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ სადავო ადმინისტრაციული აქტი შეესაბამება საქართველოს კანონმდებლობით გათვალისწინებულ მოთხოვნებს და არ არსებობს საჩივრის დაკმაყოფილების საფუძველი.\n\n\nმომჩივნის არგუმენტაცია\n\"----------\"-ს არ ჰქონდა სამართალდარღვევის ჩადენის განზრახვა, მას გადაღლილობის გამო დაავიწყდა ჩამორთმეული თანხის დეკლარირება, ითხოვს გაუქმდეს საბაჟო დეპარტამენტის 30.06.2022 წლის №EL171723 საბაჟო სამართალდარღვევის ოქმი, შემოსავლების სამსახურის 28.07.2022 წლის №20201 ბრძანება და გათავისუფლდეს დაკისრებული ჯარიმის მთლიანი თანხის გადახდისგან.\nსაბჭოს სხდომაზე, საჩივრის ზეპირი განხილვისას მომჩივნის წარმომადგენელი განმარტავს, რომ გამოთხოვილ იქნა ვიდეო, აუცილებელი ფორმალობები რაც გათვალისწინებულია საბაჟო კოდექსით დარღვეულია, ინტერვიუირებისას თარჯიმანი არ მონაწილეობს და მებაჟე ოფიცერი მას მისთვის გაუგებარ ---------- ენაზე უსვამდა კითხვებს. რამაც შესაძლებელია გამოიწვიოს სამართალდარღვევის ოქმის ბათილობა. მოითხოვს თუ აღნიშნული სამართალდარღვევის ბათილად ცნობა არ მოხდება, ასეთ შემთხვევაში ალტერნატივის სახით დაკისრებული სანქცია შეეცვალოს ჯარიმით, გადაადგილებული ნაღდი ფულის 10 პროცენტის ოდენობით.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაბაჟო კოდექსის მე-5 მუხლის მე-2 ნაწილის მიხედვით, საბაჟო ორგანო ახორციელებს საბაჟო ზედამხედველობას, საბაჟო კონტროლს და საბაჟო ფორმალობებს.\nამავე კოდექსის მე-13 მუხლის მე-2 ნაწილის თანახმად, პირის მიერ საბაჟო დეკლარაციის, დროებით შენახვის დეკლარაციის, საქონლის შემოტანის ზოგადი დეკლარაციის, საქონლის გატანის ზოგადი დეკლარაციის, რეექსპორტის დეკლარაციის ან რეექსპორტის შეტყობინების წარდგენა, აგრეთვე ავტორიზაციის ან საბაჟო ორგანოს სხვა გადაწყვეტილების მისაღებად განაცხადის წარდგენა წარმოშობს აღნიშნული პირის ვალდებულებას: \nა) დეკლარაციაში, შეტყობინებაში ან განაცხადში ინფორმაცია ასახოს სწორად და სრულად;\nბ) უზრუნველყოს, რომ დეკლარაციისთვის, შეტყობინებისთვის ან განაცხადისთვის დართული დოკუმენტი იყოს ნამდვილი, სწორი და ძალაში მყოფი;\nგ) შეასრულოს საქონლის საბაჟო პროცედურაში მოქცევასთან ან ნებადართული საქმიანობის განხორციელებასთან დაკავშირებული მოთხოვნები.\nსაბაჟო კოდექსის 27-ე მუხლის პირველი ნაწილის თანახმად, საბაჟო ორგანო უფლებამოსილია განახორციელოს საბაჟო კონტროლი ნებისმიერი ფორმით, მათ შორის:\nა) შეამოწმოს დეკლარაცია, დოკუმენტი, მონაცემი და მისთვის ნებისმიერი სახით წარდგენილი სხვა ინფორმაცია;\nბ) ჩაატაროს ზეპირი გამოკითხვა, მიიღოს ახსნა-განმარტება, განახორციელოს დაკვირვება (ვიდეო და აუდიოჩაწერა);\nგ) დაათვალიეროს საქონელი, სატრანსპორტო საშუალება, შენობა-ნაგებობა და ტერიტორია;\nე) დაათვალიეროს ფიზიკური პირი;\nი) განახორციელოს საბაჟო კონტროლი საქართველოს ფინანსთა მინისტრის ბრძანებით განსაზღვრული სხვა ფორმით.\n„საქართველოს საბაჟო ტერიტორიაზე საქონლის გადაადგილებისა და გაფორმების შესახებ ინსტრუქციების დამტკიცების თაობაზე“ საქართველოს ფინანსთა მინისტრის 2019 წლის 29 აგვისტოს №257 ბრძანებით დამტკიცებული „საქონლის საბაჟო პროცედურაში ან რეექსპორტში დეკლარირებისა და გაფორმების შესახებ“ ინსტრუქციის (დანართი №8) მე-2 მუხლის მე-15 პუნქტის „დ“ ქვეპუნქტის შესაბამისად, ფიზიკურ პირს დეკლარირების ვალდებულება წარმოეშობა, საქართველოს საბაჟო საზღვარზე გადაადგილებულ ნაღდ ფულზე (ეროვნული ან/და უცხოური ვალუტა), ჩეკებსა ან/და სხვა ფასიან ქაღალდებზე, რომელთა ჯამური ოდენობა აღემატება 30 000 ლარს ან მის ეკვივალენტს სხვა ვალუტაში. \nსაბაჟო კოდექსის 169-ე მუხლის მე-3 ნაწილის შესაბამისად, საქართველოს საბაჟო საზღვარზე 100 000 ლარზე ან სხვა ვალუტაში მის ეკვივალენტზე მეტი ოდენობის ნაღდი ფულისა და ფასიანი ქაღალდის გადატანა ან გადმოტანა საბაჟო კონტროლის გვერდის ავლით ან მისგან მალულად ან არასწორი დეკლარირებით – იწვევს დაჯარიმებას საბაჟო კონტროლის გვერდის ავლით ან მისგან მალულად ან არასწორი დეკლარირებით გადატანილი ან გადმოტანილი ნაღდი ფულისა და ფასიანი ქაღალდის ღირებულების 10 პროცენტის ოდენობით ან ამ საქონლის უსასყიდლოდ ჩამორთმევას.\nსაბაჟო დეპარტამენტის 18.10.2022 წლის №104413-21-10 წერილით წარმოდგენილი ინფორმაციიდან ირკვევა, რომ სგპ „----------“ კონტროლის ზონაში \"----------\" რესპუბლიკის მხრიდან შევიდა სატვირთო ავტომობილი საქართველოს სახელმწიფო ნომრით №----------, რომელსაც მართავდა საქართველოს მოქალაქე \"----------\" (პ/ნ ----------). პიროვნებამ ინტერვიუირებისას განაცხადა, რომ დასადეკლარირებელი არაფერი ჰქონდა. ეჭვის საფუძველზე ავტომობილის დეტალური დათვალიერების შედეგად სალონში არსებულ მძღოლის სავარძლის საზურგეში აღმოჩენილი იქნა არადეკლარირებული საქონელი\"----------\". არადეკლარირებულმა თანხამ ეროვნული ბანკის კურსით შეადგინა 339 009.489 ლარი.\nმომჩივანი განმარტავს, რომ არ ჰქონდა სამართალდარღვევის ჩადენის განზრახვა, მას გადაღლილობის გამო დაავიწყდა ჩამორთმეული თანხის დეკლარირება, ითხოვს გაუქმდეს საბაჟო დეპარტამენტის 30.06.2022 წლის №EL171723 საბაჟო სამართალდარღვევის ოქმი, შემოსავლების სამსახურის 28.07.2022 წლის №20201 ბრძანება და გათავისუფლდეს დაკისრებული ჯარიმის მთლიანი თანხის გადახდისგან.\nამასთან მომჩივნის წარმომადგენელმა საბჭოს სხდომაზე საკითხის ზეპირი განხილვისას მიუთითა, რომ თუ არ მოხდება ბათილად ცნობა, დაკისრებული სანქცია შეეცვალოს ჯარიმით, გადაადგილებული ნაღდი ფულის 10 პროცენტის ოდენობით.\nსაქმის გარემოებებზე მითითებით, საბჭოს დადასტურებულად მიაჩნია, რომ მომჩივანი ცდილობდა დეკლარირებას დაქვემდებარებული 100 000 ლარზე (სხვა ვალუტაში მის ეკვივალენტზე) მეტი ოდენობის ნაღდი ფულის საბაჟო კონტროლის გვერდის ავლით ან მისგან მალულად გადაადგილებას, რაც წარმოადგენს საბაჟო კოდექსის 169-ე მუხლის მე-3 ნაწილით გათვალისწინებულ სამართალდარღვევას.\nგასათვალისწინებელია ის გარემოებაც, რომ მომჩივანს 7.12.2021 წელს მსგავსი სამართალდარღვევისთვის შეეფარდა საბაჟო კოდექსის 169-ე მუხლის მე-3 ნაწილით გათვალისწინებული სანქცია - დაჯარიმდა გადმოტანილი ნაღდი ფულის 10 პროცენტის ოდენობით.\nსაბჭო მიუთითებს, რომ საბაჟო პასუხისმგებლობის ზომების დაწესებისას მხედველობაშია მიღებული კანონით დაცული სამართლებრივი სიკეთისათვის მიყენებული ზიანის მოცულობა. კანონით გათვალისწინებული პასუხისმგებლობის ზომა ჩადენილი სამართალდარღვევის ადეკვატურია. საბაჟო პასუხისმგებლობა გამოიყენება კონკრეტული საბაჟო სამართალდამრღვევის მიმართ, სანქციის სახით, კანონმდებლობით დადგენილი საფუძვლით და წესით. მოცემულ შემთხვევაში საბაჟო სამართალდარღვევისათვის გათვალისწინებული საბაჟო სანქცია შეესაბამება ჩადენილი ქმედების სიმძიმეს და მიყენებული ზიანის მოცულობას.\nსაბჭო მიიჩნევს, რომ გამოყენებული სანქციით დაცულია თანაზომიერების პრინციპი, უზრუნველყოფილია იურიდიული თანასწორობა. ჩადენილი ქმედების ხასიათიდან გამომდინარე გამოყენებული სანქცია თანაზომიერია იმ მიზნებთან და ღირებულებებთან, რომლის მიღწევასაც ისახავს საგადასახადო/საბაჟო ორგანო.\nყოველივე ზემოაღნიშნულიდან გამომდინარე, საბჭოს მიაჩნია, რომ მომჩივნის მიმართ საბაჟო კოდექსის 169-ე მუხლის მე-3 ნაწილით გათვალისწინებული სანქციის გამოყენება მართლზომიერია და არ არსებობს მისი გაუქმების საფუძველი. \n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n9\n\nდოკუმენტის დათვალიერება\n\ninfohub@rs.ge",
    "title": "Document 14495a03-ad74-4904-b40d-8beb37dd82e5"
  }
}