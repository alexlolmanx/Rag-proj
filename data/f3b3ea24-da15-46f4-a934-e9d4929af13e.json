{
  "id": "f3b3ea24-da15-46f4-a934-e9d4929af13e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №25017/2/2025\n15 მაისი 2025\nდოკუმენტის #:\n25017/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n14 მაისი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაქონლის საბაჟო ღირებულების გაზრდა ან შემცირება, საქონლის იდენტიფიკაცია და კლასიფიკაცია\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№25017/2/2025 \n14 მაისი 2025\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: შპს \"--------\" (ს/ნ \"--------\")\nმოპასუხე: საბაჟო დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,2.05.2025 წელს განიხილა და მიიღო გადაწყვეტილება შპს \"--------\"-ის 2.04.2025 წელს რეგისტრირებულ საჩივარზე (რეგისტრაციის №25017/2/2025). \n\n\nდავის საგანი:\nიმპორტირებულ საქონელზე განსაზღვრული სასაქონლო-ნომენკლატურული კოდის მართლზომიერება.\n\n\nგასაჩივრებული გადაწყვეტილება: \n1. საბაჟო დეპარტამენტის 2024 წლის 13 დეკემბრის №34332000 შეტყობინება;\n2. შემოსავლების სამსახურის 2025 წლის 11 მარტის №4134 ბრძანება. \n\n\nფაქტების აღწერა \n2024 წლის 13 დეკემბერს მომჩივანმა №\"--------\" საქონლის საბაჟო დეკლარაციით, თავისუფალ მიმოქცევაში გაშვების პროცედურაში მოაქცია Sinomarin children 100 ml“ და „Sinomarin adult 125 ml (ცხვირის სპრეი (სინომარინი)), საერთო საბაჟო ღირებულებით 26 158,19 ლარი.\nსაბაჟო დეკლარაციაში, საბაჟო ორგანოს უფლებამოსილი თანამშრომლის მიერ, იმპორტირებულ საქონელს მიენიჭა სეს ესნ 3307 90 000 00 სასაქონლო კოდი და ვინაიდან „3307“ სასაქონლო პოზიციაში შემავალი საქონელი არ თავისუფლდება დღგ-ისგან, ხსენებული საქონლის იმპორტი დაიბეგრა დამატებული ღირებულების გადასახადით.\nმომჩივანმა საბაჟო დეპარტამენტის 2024 წლის 13 დეკემბრის №34332000 შეტყობინების გაუქმების და 2024 წლის 13 დეკემბრის №\"-------\" საქონლის საბაჟო დეკლარაციაში ცვლილების შეტანის მოთხოვნით მიმართა შემოსავლების სამსახურს.\nშემოსავლების სამსახურის 2025 წლის 11 მარტის №4134 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტლების შინაარსი \nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, ამავე კოდექსის 35-ე მუხლის პირველ ნაწილზე, ამავე მუხლის მე-3 და მე-4 ნაწილებზე და დადგენილი ფაქტობრივი გარემოებების გათვალისწინებით მიიჩნევს, რომ №\"-------\" (13.12.2024) საბაჟო დეკლარაციაში მითითებული მონაცემი (სეს ესნ კოდი) და №34332000 13.12.2024 შეტყობინება შეესაბამება \nსაქართველოს კანონმდებლობით გათვალისწინებულ მოთხოვნებს და არ არსებობს საჩივრის დაკმაყოფილების საფუძველი.\n\n\nმომჩივნის არგუმენტაცია\nsinomarin 100 ml- 2018 წელს შეეცვალა სახელი და ეწოდა - Sinomarin children 100 ml,\nSinomarin 125 ml-ს შეეცვალა სახელი და ეწოდა Sinomarin adult 125 ml.\nSinomarin monodose 18 vials-ს 2014 წელს შეეცვალა სახელწოდება და ეწოდა Sinomarin Babies 18*5 vials.\nშესაბამისად, ერთხელ უკვე სასამართლოს კანონიერ ძალაში შესული გადაწყვეტილებით\nგანისაზღვრა რომ ზემოთ აღნიშნული საქონლის კოდი არის 3004901900 და არა 33079000000. თუმცა,\nსაბაჟო დეპარტამენტმა ალბათ ჩათვალა, რომ სასამართლოს გადაწყვეტილებას ვადა გაუვიდა და ისევ\nარასწორი სასაქონლო კოდი განუსაზღვრა საქონელს.\nგამომდინარე აქედან, ითხოვს ბათილად იქნას ცნობილი შემოსავლების სასმახურის 2024 წლის 13 დეკემბრის შეტყობინება №34332000, შემოსავლების სამსახურის 2025 წლის 11 მარტის ბრძანება №4134 და მოხდეს საბაჟო დეკლარაციაში ცვლილების შეტანა, კერძოდ, საქონლის კოდად განისაზღვროს 3004901900.\n\n\nდავების განხილვის საბჭო მხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაბაჟო კოდექსის 35-ე მუხლის პირველი და მე-2 ნაწილების თანახმად:\n1. საქონლის იდენტიფიკაცია და კლასიფიკაცია ხორციელდება სეს ესნ-ის საფუძველზე, რომელიც დგინდება საქართველოს ფინანსთა მინისტრის ბრძანებით.\n2. სეს ესნ არის სასაქონლო კლასიფიკაციის კოდების სისტემა, რომელიც შეესაბამება „საქონლის აღწერისა და კოდირების ჰარმონიზებული სისტემის შესახებ“ საერთაშორისო კონვენციის ნომენკლატურას და დეტალიზებულია თერთმეტი ნიშნით, ეროვნული ეკონომიკის სპეციფიკის გათვალისწინებით.\nამავე მუხლის მე-3 და მე-4 ნაწილების მიხედვით, საქონლის დეკლარირებისას სასაქონლო კოდს სეს ესნ-ის შესაბამისად განსაზღვრავს დეკლარანტი. ამასთან, საბაჟო ორგანო აკონტროლებს დეკლარანტის მიერ განსაზღვრული სასაქონლო კოდის სისწორეს. \nსაგადასახადო კოდექსის 173-ე მუხლის „ბ“ ქვეპუნქტით, დღგ-ისგან გათავისუფლებულია სეს ესნის 30-ე ჯგუფით გათვალისწინებული საქონლის იმპორტი. \nდადგენილია, რომ 2024 წლის 13 დეკემბერს მომჩივანმა №\"--------\" საქონლის საბაჟო დეკლარაციით, თავისუფალ მიმოქცევაში გაშვების პროცედურაში მოაქცია Sinomarin children 100 ml“ და „Sinomarin adult 125 ml (ცხვირის სპრეი (სინომარინი)), რომელსაც საბაჟო ორგანოს უფლებამოსილი თანამშრომლის მიერ მიენიჭა სეს ესნ 3307 90 000 00 სასაქონლო კოდი და დაიბეგრა დღგ-ით (4753.14 ლარი).\nსადავო საკითხზე წარმოდგენილია საბაჟო დეპარტამენტის 15.04.2025 წლის №------- წერილი, სადაც მითითებული შემდეგი:\nსაბაჟო პროცედურის განსაზღვრისას წარდგენილ საქონლის ნასყიდობის დოკუმენტში (№2024 0250, 06.12.2024) მითითებული საქონლის დასახელება და არტიკულის ნომერი (არტ. 430516 Sinomarin children 100 ml და არტ. 430515 Sinomarin Adult 125 ml) იდენტურია იმავე დეკლარანტის მიერ წარდგენილი 2022 წლის 24 აპრილის №\"-------\" საქონლის საბაჟო დეკლარაციით დეკლარირებული საქონლის, რომელიც, შპს „ეს კა იმპექსის“ მომართვით ჩატარებული სასაქონლო ექსპერტიზის შედეგად, საბაჟო დეპარტამენტის საბაჟო ღირებულებისა და საქონლის კლასიფიკაციის სამმართველოს უფლებამოსილი პირის მიერ შედგენილი №003052/2022 (19.04.2022) ექსპერტიზის დასკვნით კლასიფიცირებულ იქნა 3307 90 000 00 სასაქონლო კოდში. აღნიშნულის გათვალისწინებით, №\"-------\" საქონლის საბაჟო დეკლარაციით გაცხადებული საქონლის საბაჟო პროცედურაში გაფორმებისას დეკლარირებული საქონლის სასაქონლო კოდად მითითებულ იქნა სეს ესნ-ის 3307 90 000 00 სასაქონლო ქვეუბპოზიცია.\nმომჩივნის განმარტებით, sinomarin 100 ml- 2018 წელს შეეცვალა სახელი და ეწოდა - Sinomarin children 100 ml, Sinomarin 125 ml-ს Sinomarin adult 125 ml ხოლო Sinomarin monodose 18 vials-ს 2014 წელს შეცვლილი სახელწოდებით ეწოდება Sinomarin Babies 18*5 vials. ერთხელ უკვე, სასამართლოს კანონიერ ძალაში შესული გადაწყვეტილებით განისაზღვრა რომ ზემოთ აღნიშნული საქონლის კოდი არის 3004901900 და არა 33079000000. თუმცა, საბაჟო დეპარტამენტმა კვლავ არასწორი სასაქონლო კოდი განუსაზღვრა საქონელს.\nსაბჭო განმარტავს, რომ სასამართლოში წარმოებული დავა ეხებოდა ზღვის წყალს Sinomarin 100 ml, Sinomarin 125 ml, Sinomarin Monodose 18 vials. სსიპ ლევან სამხარაულის სახელობის სასამართლო ექსპერტიზის ეროვნული ბიუროს 2011 წლის 27 ივნისის №010476-2011/10/1 დასკვნის შინაარსით კი, ექსპერტიზაზე წარდგენილია ნაზალური ხსნარი: Sinomarin Monodose 18 vials X5 ML, Sinomarin Mini 30 ml, ხოლო განსახილველ შემთხვევაში სადავოა ჰიპერტონიული ზღვის წყლის ხსნარი (Sinomarin Children 100ml და Sinomarin adult 125 ml), განკუთვნილი ცხვირის ღრუს ჰიგიენისათვის, რომლებსაც საბაჟო დეპარტამენტის საბაჟო ღირებულებისა და საქონლის კლასიფიკაციის სამმართველოს ექსპერტიზის 2022 წლის 19 აპრილის №003052/2022 დასკვნით, განესაზღვრა – 3307 90 000 00 სეს ესნ კოდი, ვინაიდან საქმე გვაქვს სასამართლო და მიმდინარე დავაში არსებულ სხვადასხვა საქონელთან, საბჭოს საბაჟო დეპარტამენტის გადაწყვეტილება მართებულად მიაჩნია.\nმომჩივნის მიერ წარმოდგენილი დოკუმენტი, მის მიერ იმპორტირებული საქონლის სახელწოდების შეცვლასთან (2014 და 2018 წლებში) დაკავშირებით, არ წარმოადგენს სათანადო მტკიცებულებას, რაც საბაჟო ორგანოს მიერ დადგენილი გარემოების შეცვლის საფუძველი გახდებოდა.\nსაბჭო ასევე ყურადღებას ამახვილებს იმ გარემოებაზე, რომ დავების განხილვის საბჭოში ზემოთ დასახელებულ და წარმოებულ საქმეებთან დაკავშირებით, არსებობს სსიპ ლევან სამხარაულის სახელობის სასამართლო ექსპერტიზის ეროვნული ბიუროს 17.11.2014 წლის №\"-------\"წერილი, რომლის მიხედვით, PNG Gerolymatos „S.A.“-ს მიერ წარმოებულ პროდუქტებზე: 27.05.2013 წლის №0020813130 ექსპერტიზის დასკვნით, Sinomarin Children 100ml, Sinomarin Adult 125ml, Monodose 18 vials X5 ML განისაზღვრა სეს ესნ-ის კოდი – 3307 90 000 00, ვინაიდან ბოლო პერიოდის მსო-ს წევრი ქვეყნების წევრი წინასწარი გადაწყვეტილებებით ანალოგიურ საქონელზე (მათში არსებული ზღვის წყალის ოდენობის და შეფუთვის სახეობის მიუხედავად) ძირითადად მინიჭებულია ნომენკლატურის 3307 სასაქონლო პოზიციის კოდი. \nყოველივე ზემოაღნიშნულიდან გამომდინარე, მხარეთა არგუმენტების, სადავო საქმეზე არსებული მასალების გათვალისწინებით, საბჭოს მიაჩნია, რომ არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nსაბაჟო სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n31\n\nდოკუმენტის დათვალიერება\n\ninfohub@rs.ge",
    "title": "Document f3b3ea24-da15-46f4-a934-e9d4929af13e"
  }
}