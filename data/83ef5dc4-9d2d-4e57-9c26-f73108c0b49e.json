{
  "id": "83ef5dc4-9d2d-4e57-9c26-f73108c0b49e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21067/2/2023\n31 იანვარი 2024\nდოკუმენტის #:\n21067/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n30 იანვარი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, გაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის, დღგ-ით დასაბეგრი ოპერაციები, ზოგადი დებულებები, დღგ-ის ჩათვლის უფლება, გადასახადის უკანონო ჩათვლა\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№21067/2/202\n30 იანვარი 2024\n\n\nგ ა დ ა წ ყ ვ ე ტ ი ლ ე ბ ა \n\n\n\n\nმომჩივანი: \"-----\" (ს/ნ \"-----\")\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,1.12.2023 წელს განიხილა და მიიღო გადაწყვეტილება \"------\"-ის 16.10.2023 წელს რეგისტრირებულ საჩივარზე (რეგისტრაციის №21067/2/2023).\n\n\nდავის საგანი:\n1.დღგ-ის ყალბი საგადასახადო ანგარიშ-ფაქტურების საფუძველზე მიღებული ჩათვლის გაუქმება და გაწეული ხარჯის მოგების გადასახადით დაბეგვრა;\n2. სანქციებისგან გათავისუფლება საგადასახადო კოდექსის 269-ე მუხლის მე-7 ნაწილის საფუძველზე.\n\n\nგასაჩივრებული გადაწყვეტილება:\n1. აუდიტის დეპარტამენტის 29.06.2023 წლის №070-11 საგადასახადო მოთხოვნა;\n2. შემოსავლების სამსახურის 28.09.2023 წლის №23765 ბრძანება.\n\n\nდარიცხული თანხა: 488 039.12 ლარი.\nმათ შორის:\nგადასახადი - 185 745\nდღგ - 86 613\nმიწა - არასასოფლო - 304\nმიწის გადასახადი (სასოფლო) – 6\nმოგების გადასახადი - 98 822\nჯარიმა - 263 719\nსაურავი - 38 575.12\n\n\nპროცედურული გარემოებები\nმომჩივნის საქმიანობაა ღვინის წარმოება.\n\n\nაუდიტის დეპარტამენტის 26.06.2023 წლის კამერალური საგადასახადო შემოწმების აქტის თანახმად, შემოწმებულია მომჩივნის საქმიანობის 1.01.2020 წლიდან 15.03.2023 წლამდე პერიოდი.\nშემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 29.06.2023 წლის №070-11 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 28.09.2023 წლის №23765 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nსადავო საკითხები:\n1. დღგ-ის ყალბი საგადასახადო ანგარიშ-ფაქტურების საფუძველზე მიღებული ჩათვლის გაუქმება და გაწეული ხარჯის მოგების გადასახადით დაბეგვრა\nფაქტების აღწერა\n2020 წლის 8 აპრილს ააიპ „----- თან “ მევენახეობის სასოფლოსამეურნეო კოოპერატივების ხელშეწყობის პროგრამის ფარგლებში გაფორმებული თანადაფინანსების ხელშეკრულების (№\"-----\") თანახმად, მომჩივანმა ყურძნის მიღება, გადამუშავების და შენახვისთვის საჭირო კონკრეტული სახეობის მოწყობილობების შესაძენად მიიღო თანადაფინანსების თანხა 500 000 ლარის ოდენობით. ხელშეკრულება ითვალისწინებდა საერთო ჯამში 560 000 ლარის მოწყობილობებისა და დანადგარების შეძენას, საიდანაც 500 000 ლარს სააგენტო აფინანსებდა, ხოლო 60 000 ლარს - ბენეფიციარი.\nხელშეკრულების მიხედვით, მომჩივანს ინვენტარი უნდა შეეძინა შპს \"------\"-სგან , რომელსაც სრულად გადაურიცხა სახელმწიფოსგან ორ ტრანშად მიღებული ხელშეკრულებით გათვალისწინებული თანხა. ასევე, შპს\"------\"-ზეა გადარიცხული 60 000 ლარი ინვენტარის შესაძენად.\nაღნიშნულ ოპერაციებთან დაკავშირებით შპს \"------\"-ის მიერ გამოწერილია ავანსის საგადასახადო ანგარიშ-ფაქტურები ავ-\"-----\" (60 000 ლარზე) და ავ-\"-----\"(250 000 ლარზე), საბოლოო ანგარიშ-ფაქტურა - ეა-\"-----\" (560 000 ლარზე). აღნიშნული ფაქტურებით მომჩივანს მიღებული აქვს დღგ-ის ჩათვლა. (მომჩივანს შპს \"------\"-სგან , ასევე მიღებული აქვს ანგარიშფაქტურები ეა-\"-----\" – 560 000 ლარზე და ეა-\"-----\" – 565 000 ლარზე, რომელთა სტატუსი შემოწმების დაწყების თარიღისთვის წაშლილია). შესაბამისად, წაშლილი ანგარიშ-ფაქტურები მონაწილეობას არ იღებს გადასახადის გადამხდელის მიერ ჩათვლილი დღგ-ის გაანგარიშებაში. თუმცა საგამოძიებო სამსახურის მიერ წარდგენილი მასალების თანახმად, აღნიშნული ფაქტურები მომჩივანმა გაუქმებამდე გამოიყენა ააიპ „------ სთვის“ წარსადგენი ყალბი აუდიტორული დასკვნის მისაღებად. საგამოძიებო სამსახურის მიერ მოწოდებული სისხლის სამართლის საქმის მასალებით ირკვევა, რომ გაუქმებული ანგარიშ-ფაქტურები: 2021 წლის 23 ივნისით დათარიღებული №ეა\"-----\" (ღირებულებით 565 000 ლარი) და 2021 წლის 21 ივნისით დათარიღებული №ეა-\"-----\" (ღირებულებით 560 000 ლარი) არის ყალბი.\nასევე, საგამოძიებო სამსახურის მიერ მოწოდებული სისხლის სამართლის საქმის მასალების თანახმად, უსაქონლო/ფიქტიურ ოპერაციაზეა გამოწერილი 2022 წლის 15 აპრილით დათარიღებული საგადასახადო ანგარიშ-ფაქტურა №ეა-\"-----\" (ღირებულებით 560 000 ლარი) და ამავე ფაქტურაზე მიბმული სასაქონლო ზედნადები №\"-----\".\nაღნიშნულიდან გამომდინარე, შემცირდა დღგ-ის ჩასათვლელი თანხის ოდენობა. შედეგად, გადასახადის გადამხდელს დაერიცხა დღგ და დაეკისრა საგადასახადო კოდექსის 275-ე და 280-ე მუხლებით გათვალისწინებული ჯარიმები.\nგამომდინარე იქიდან, რომ მომჩივანს გადარიცხული თანხის სანაცვლოდ შპს \"------\"-სგან არ მიუღია ხელშეკრულებით გათვალისწინებული ინვენტარი, საგადასახადო კოდექსის 982 მუხლის საფუძველზე გადარიცხული თანხები დაიბეგრა მოგების გადასახადით, როგორც გაწეული ხარჯი ან სხვა გადახდა, რომელიც ეკონომიკურ საქმიანობასთან არ არის დაკავშირებული. გადასახადის გადამხდელს ასევე დაეკისრა საგადასახადო კოდექსის 275- ე მუხლით გათვალისწინებული ჯარიმა.\n\n\nშემოსავლების სამსახურის გადაწყვეტილების შინაარსი\nშემოსავლების სამსახურმა იხელმძღვანელა 302-ე მუხლის მე-2 და მე-6 ნაწილებით, 174-ე მუხლის პირველი ნაწილით, 175-ე მუხლის პირველი ნაწილის „ა“ ქვეპუნქტით, 176-ე მუხლის პირველი ნაწილის „ა“ ქვეპუნქტით, 178-ე მუხლის „ე“ ქვეპუნქტით, „გადასახადების ადმინისტრირების შესახებ“ საქართველოს ფინანსთა მინისტრის 2010 წლის 31 დეკემბრის №996 ბრძანების შესაბამის პერიოდში მოქმედი 50-ე მუხლის პირველი პუნქტით, 280-ე მუხლით, 96-ე მუხლის „ა“ ქვეპუნქტით, 97-ე მუხლის პირველი ნაწილის „ბ“ ქვეპუნქტით, 982 მუხლის პირველი ნაწილის „ბ“ ქვეპუნქტით.\nშემოსავლების სამსახური მიუთითებს შემოწმებით დადგენილ ფაქტობრივ გარემოებებზე და აღნიშნავს, რომ საგადასახადო დავის წარმოების პროცესში მომჩივნის მხრიდან არ ყოფილა წარდგენილი რაიმე მტკიცებულება/დოკუმენტაცია, რომელიც შეცვლიდა საგადასახადო შემოწმებით დადგენილ გარემოებებს. ზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ შემოწმების მიერ საგადასახადო ვალდებულებები განსაზღვრულია კანონმდებლობის მოთხოვნათა დაცვით, ხოლო წარდგენილი საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია\n2022 წლის მარტის თვეში მიღებული აქვს შპს \"------\"-სგან ცისტერნები (და მასთან დაკავშირებული მასალები) სასაქონლო ზედნადებისა და საგადასახადო ანგარიშ-ფაქტურის საფუძველზე 560 000 ლარის ოდენობით, რომელზეც მანამდე ავანსად გადარიცხული თანხების მიხედვით ჩათვლილი აქვს დღგ 2021 წლის მარტი-აპრილის თვეებში. აღნიშნული ოპერაციის ფიქტიურად განხილვა არასწორია, რადგან ამ პერიოდში იმპორტის რეჟიმით რეალურად შემოიტანა შპს \"------\" აღნიშნული საქონელი, რომელიც შეიძინა მომჩივანმა და ამ აქტივებს დღემდე იყენებს ეკონომიკურ საქმიანობაში.\nსაჩივარში აღნიშნული საკითხების გათვალისწინებით, ითხოვს ფიქტიურ ოპერაციად განხილულ თანხებზე დარიცხული გადასახადებისა და სანქციების შემცირებას ასევე, საგადასახადო კოდექსის 269-ე მუხლის მე-7 ნაწილის გამოყენებას.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ ამ ნაწილში საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 174-ე მუხლის პირველი ნაწილის თანახმად, დღგ-ის ჩათვლა არის დასაბეგრი პირის უფლება, შეიმციროს გადასახდელი დღგ-ის თანხა საქონლის მიწოდებასთან/მომსახურების გაწევასთან დაკავშირებული ხარჯის სხვადასხვა კომპონენტის ღირებულებაზე პირდაპირ მიკუთვნებული დღგ-ის თანხით.\nსაგადასახადო კოდექსის 175-ე მუხლის პირველი ნაწილის „ა“ ქვეპუნქტის თანახმად, თუ საქონელი/მომსახურება გამიზნულია ან გამოიყენება დღგ-ით დასაბეგრი ოპერაციის განხორციელებისთვის, დასაბეგრ პირს უფლება აქვს ჩაითვალოს საქართველოს ტერიტორიაზე სხვა დასაბეგრი პირისგან ამ საქონლის/მომსახურების შეძენისთვის გადახდილი/გადასახდელი დღგ.\nსაგადასახადო კოდექსის 176-ე მუხლის პირველი ნაწილის „ა“ ქვეპუნქტის თანახმად, დღგ-ის ჩათვლის მიღების საფუძველია ამ კოდექსის 175-ე მუხლის პირველი ნაწილის „ა“ და „ბ“ ქვეპუნქტებითა და მე-2 ნაწილით გათვალისწინებულ შემთხვევებში – საქონლის/მომსახურების შეძენასთან დაკავშირებით ამ კოდექსით დადგენილი წესით გამოწერილი საგადასახადო ანგარიშ-ფაქტურა.\nსაგადასახადო კოდექსის 178-ე მუხლის „ე“ ქვეპუნქტის მიხედვით, დღგ-ის ჩათვლა არ ხორციელდება იმ საგადასახადო ანგარიშ-ფაქტურით, რომელიც ფიქტიურ გარიგებას ან უსაქონლო ოპერაციას ასახავს.\n„გადასახადების ადმინისტრირების შესახებ“ საქართველოს ფინანსთა მინისტრის 2010 წლის 31 დეკემბრის №996 ბრძანების შესაბამის პერიოდში მოქმედი 50-ე მუხლის პირველი პუნქტის მიხედვით, ოპერაცია უსაქონლოდ ან/და გარიგება ფიქტიურად ჩაითვლება იმ შემთხვევაში, თუ დადგინდა, რომ ოპერაცია ან გარიგება არ განხორციელებულა იმ პირებს შორის, რომლებიც აღნიშნულია ოპერაციის ან გარიგების დამადასტურებელ დოკუმენტებში (საგადასახადო ანგარიშ-ფაქტურა, სასაქონლო ზედნადები ან სხვა).\nსაგადასახადო კოდექსის 280-ე მუხლის პირველი ნაწილის თანახმად, უსაქონლო ოპერაციის ან ფიქტიური გარიგების შედეგად ან ყალბი დღგ-ის ჩათვლის დოკუმენტით ჩათვლის განხორციელება იწვევს პირის დაჯარიმებას ჩათვლილი გადასახადის თანხის 200 პროცენტის ოდენობით.\nსაგადასახადო კოდექსის 97-ე მუხლის პირველი ნაწილის „ბ“ ქვეპუნქტის თანახმად, რეზიდენტი საწარმოს (გარდა ამ მუხლის მე-2 და მე-8−91 ნაწილებით გათვალისწინებული შემთხვევებისა) მოგების გადასახადით დაბეგვრის ობიექტია გაწეული ხარჯი ან სხვა გადახდა, რომელიც ეკონომიკურ საქმიანობასთან დაკავშირებული არ არის.\nსაგადასახადო კოდექსის 982 მუხლის პირველი ნაწილის „ბ“ ქვეპუნქტის თანახმად, ამ მუხლის მიზნებისათვის ხარჯს, რომელიც ეკონომიკურ საქმიანობასთან დაკავშირებული არ არის, მიეკუთვნება: ხარჯი, რომლის გაწევის მიზანი არ არის მოგების, შემოსავლის ან კომპენსაციის მიღება.\nგამოძიებით დადგენილია, რომ შპს \"------\"-სგან გამოწერილი საგადასახადო ანგარიშფაქტურები №ეა-\"-----\" (ღირებულებით 565 000 ლარი) და №ეა-\"-----\" (ღირებულებით 560 000 ლარი) არის ყალბი. ხოლო, უსაქონლო/ფიქტიურ ოპერაციაზეა გამოწერილი საგადასახადო ანგარიშფაქტურა №ეა-\"-----\" (ღირებულებით 560 000 ლარი) და ამავე ფაქტურაზე მიბმული სასაქონლო ზედნადები №\"-----\".\nმომჩივნის განმარტებით, 2022 წლის მარტის თვეში მიღებული აქვს შპს \"------\"-სგან ცისტერნები (და მასთან დაკავშირებული მასალები) სასაქონლო ზედნადებისა და საგადასახადო ანგარიშფაქტურის საფუძველზე 560 000 ლარის ოდენობით, რომელზეც მანამდე ავანსად გადარიცხული თანხების მიხედვით ჩათვლილი აქვს დღგ 2021 წლის მარტი-აპრილის თვეებში. აღნიშნული ოპერაციის ფიქტიურად განხილვა არასწორია, რადგან ამ პერიოდში იმპორტის რეჟიმით რეალურად შემოიტანა შპს \"------\" აღნიშნული საქონელი, რომელიც შეიძინა მომჩივანმა და ამ აქტივებს დღემდე იყენებს ეკონომიკურ საქმიანობაში. აღნიშნული საკითხების გათვალისწინებით, ითხოვს ფიქტიურ ოპერაციად განხილულ თანხებზე დარიცხული გადასახადებისა და სანქციების შემცირებას.\nზემოაღნიშნული გარემოებებიდან გამომდინარე, მხარეთა არგუმენტების და წარმოდგენილი დოკუმენტების გათვალისწინებით, საბჭო მიიჩნევს, რომ საგადასახადო ორგანოს გადაწყვეტილება ფიქტიური გარიგების/უსაქონლო ოპერაციის ამსახველი ან ყალბი საგადასახადო დოკუმენტებით მიღებული დღგ-ის ჩათვლის გაუქმების და შესაბამისი სანქციების განსაზღვრის, ასევე გაწეული ხარჯის მოგების გადასახადით დაბეგვრის შესახებ მართებულია და არ არსებობს ამ ნაწილში მომჩივნის არგუმენტების გათვალისწინების და საჩივრის დაკმაყოფილების საფუძველი. \n\n\n2. სანქციებისგან გათავისუფლება საგადასახადო კოდექსის 269-ე მუხლის მე-7 ნაწილის საფუძველზე\nფაქტების აღწერა\nაუდიტის დეპარტამენტის 29.06.2023 წლის №070-11 საგადასახადო მოთხოვნის მიხედვით, კომპანიას გადასახდელად განესაზღვრა ჯარიმა - 263 719 ლარი და საურავი - 38 575.12 ლარი.\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საქართველოს საგადასახადო კოდექსის 43-ე მუხლის მე-4 ნაწილზე, 270-ე მუხლზე, 272-ე მუხლზე, 275-ე მუხლზე, 280-ე მუხლზე და 269-ე მუხლის პირველ და მე-7 ნაწილებზე.\nზემოხსენებული სამართლებრივი ნორმების და დადგენილი ფაქტობრივი გარემოებების გათვალისწინებით, განსახილველ შემთხვევაში, საგადასახადო შემოწმების შედეგად დარიცხული სანქციის მიმართ შემოსავლების სამსახურმა მიზანშეწონილად არ მიიჩნია საქართველოს საგადასახადო კოდექსის 269-ე მუხლის მე-7 ნაწილის გამოყენება.\n\n\nმომჩივნის არგუმენტაცია\nმომჩივნის არგუმენტაცია მოცემულია პირველი დავის საგნის ნაწილში.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ ამ ნაწილში საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 43-ე მუხლის მე-4 ნაწილის თანახმად, საქართველოს საგადასახადო კანონმდებლობით დადგენილ ვალდებულებათა შეუსრულებლობის ან არაჯეროვნად შესრულების შემთხვევაში გადასახადის გადამხდელს ეკისრება ამ კოდექსით ან/და საქართველოს სხვა საკანონმდებლო აქტებით გათვალისწინებული პასუხისმგებლობა.\nსაგადასახადო კოდექსის 270-ე მუხლის პირველი და მე-2 ნაწილების მიხედვით: \n1. საგადასახადო სანქცია არის პასუხისმგებლობის ზომა ჩადენილი საგადასახადო სამართალდარღვევისათვის.\n2. საგადასახადო სანქცია გამოიყენება გაფრთხილების, საურავის, ფულადი ჯარიმის, სამართალდარღვევის საქონლის ან/და სატრანსპორტო საშუალების უსასყიდლოდ ჩამორთმევის სახით, ამ კოდექსით გათვალისწინებულ შემთხვევებში.\nსაგადასახადო კოდექსის 272-ე მუხლის პირველი ნაწილის თანახმად, საურავი არის საგადასახადო სანქცია, რომელიც პირს ეკისრება საგადასახადო კანონმდებლობით დადგენილ ვადაში გადასახადის გადასახდელი თანხის გადაუხდელობისათვის.\nსაგადასახადო კოდექსის 275-ე მუხლის პირველი, მე-2, 21 და 22 ნაწილის მიხედვით:\n1. პირის მიერ საგადასახადო დეკლარაციაში/გაანგარიშებაში გადასახადის თანხის შემცირება, თუ იგი გამოწვეულია საგადასახადო კონტროლის განმახორციელებელი ორგანოს მიერ პირის საგადასახადო ვალდებულების წარმოშობის მომენტის (პერიოდის) შეცვლით, იწვევს პირის დაჯარიმებას შემცირებული გადასახადის თანხის 10 პროცენტის ოდენობით. \n2. საგადასახადო დეკლარაციაში/გაანგარიშებაში გადასახადის თანხის შემცირება, გარდა ამ მუხლის პირველი, 21 და 22 ნაწილებით გათვალისწინებული შემთხვევებისა, იწვევს დაჯარიმებას შემცირებული გადასახადის თანხის 50 პროცენტის ოდენობით.\n2 1 . საგადასახადო დეკლარაციაში/გაანგარიშებაში გადასახადის შემცირება, თუ შემცირებული გადასახადის თანხა ამ დეკლარაციაში/გაანგარიშებაში აღნიშნული გადასახადის თანხის 5 პროცენტს არ აღემატება, იწვევს დაჯარიმებას შემცირებული გადასახადის თანხის 10 პროცენტის ოდენობით.\n2 2 . საგადასახადო დეკლარაციაში/გაანგარიშებაში გადასახადის შემცირება, თუ შემცირებული გადასახადის თანხა ამ დეკლარაციაში/გაანგარიშებაში აღნიშნული გადასახადის თანხის 5 პროცენტზე მეტია და 20 პროცენტს არ აღემატება, იწვევს დაჯარიმებას შემცირებული გადასახადის თანხის 25 პროცენტის ოდენობით.\nსაგადასახადო კოდექსის 280-ე მუხლის პირველი ნაწილის თანახმად, უსაქონლო ოპერაციის ან ფიქტიური გარიგების შედეგად ან ყალბი დღგ-ის ჩათვლის დოკუმენტით ჩათვლის განხორციელება იწვევს პირის დაჯარიმებას ჩათვლილი გადასახადის თანხის 200 პროცენტის ოდენობით.\nსაგადასახადო კოდექსის 269-ე მუხლის მე-7 ნაწილის თანახმად, დავის განმხილველ ორგანოს უფლება აქვს, გაათავისუფლოს კეთილსინდისიერი გადასახადის გადამხდელი ამ კოდექსით გათვალისწინებული სანქციისაგან, თუ სამართალდარღვევა გამოწვეულია გადასახადის გადამხდელის შეცდომით/არცოდნით. \nსაბჭოს მიაჩნია, რომ განსახილველ შემთხვევაში ფაქტობრივი და სამართლებრივი გარემოებები არ იძლევა იმ ვარაუდის საფუძველს, რომ გადასახადის გადამხდელი კეთილსინდისიერად შეცდა, ან არ იყო მისთვის ცნობილი ისეთი გარემოება, რამაც მისი პასუხისმგებლობა გამოიწვია. მომჩივანი ვერ ამტკიცებს, რომ ჩადენილი სამართალდარღვევა გამოწვეულია არა მისი დაუდევრობით, არამედ საქმიანობისათვის დამახასიათებელი თანმდევი გულისხმიერების მიუხედავად. \nზემოაღნიშნულიდან გამომდინარე, საგადასახადო კოდექსის 269-ე მუხლის მე-7 ნაწილით საბჭოსთვის მინიჭებული უფლებამოსილების გამოყენების საფუძველი არ არსებობს.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \nჩამოტვირთვა\nგაზიარება\nთეგები:\nხარჯი, რომლის გაწევის მიზანი არ არის მოგების, შემოსავლის ან კომპენსაციის მიღება\nსაქონლის მიწოდება/მომსახურების გაწევა\nსაგადასახადო ანგარიშ-ფაქტურა\nოპერაციისთვის კვალიფიკაციის შეცვლის საფუძვლები და სამეურნეო ოპერაციების ეკონომიკური გავლენა (73-ე მუხლის მე-9 ნაწილი)\nფიქტიური გარიგების/უსაქონლო ოპერაციის ამსახველი ან ყალბი საგადასახადო ანგარიშ-ფაქტურის გამოწერა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n32\n\nდოკუმენტის დათვალიერება\n\ninfohub@rs.ge",
    "title": "Document 83ef5dc4-9d2d-4e57-9c26-f73108c0b49e"
  }
}