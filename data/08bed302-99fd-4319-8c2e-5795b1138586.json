{
  "id": "08bed302-99fd-4319-8c2e-5795b1138586",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება № 25939/2/2025\n19 ნოემბერი 2025\nდოკუმენტის #:\n25939/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n03 ნოემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაგადასახადო დეკლარაციაში/გაანგარიშებაში გადასახადის შემცირება, საგადასახადო სამართალდარღვევა და საგადასახადო პასუხისმგებლობის ზოგადი პრინციპები\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№ 25939/2/2025\n03 ნოემბერი 2025\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი:  შპს „------“ (ს/ნ -----) \nმოპასუხე: აუდიტის დეპარტამენტი \n\n\n\n\nსაქართველოს ფინანსთან სამინისტროსთან არსებულმა დავების განხილვის საბჭომ, 17.10.2025 წელს განიხილა და მიიღო გადაწყვეტილება შპს „------“ 1.10.2025 წელს რეგისტრირებულ საჩივარზე (რეგისტრაციის №25939/2/2025). \n\n\nდავის საგანი:\nდაკისრებული სანქციისგან გათავისუფლება.\n\n\nგასაჩივრებული გადაწყვეტილება:\n1. აუდიტის დეპარტამენტის 30.07.2025 წლის №028-12 საგადასახადო მოთხოვნა;\n2. შემოსავლების სამსახურის 17.09.2025 წლის №20390 ბრძანება.\n\n\nდარიცხული თანხა: 8 255,3 ლარი.\nმათ შორის:\nდღგ - 5 222,71\nჯარიმა - 2611,40\nსაურავი - 421,19\n\n\nფაქტების აღწერა\nსაზოგადოების საქმიანობაა ქვიშა-ხრეშის რეალიზაცია. გადასახადის გადამხდელად რეგისტრირებულია 19.04.2010 წელს. 19.07.2010 წელს რეგისტრირებულია დამატებული ღირებულების გადასახადის გადამხდელად.\nშემოსავლების სამსახურის აუდიტის დეპარტამენტის მიერ ჩატარდა გადასახადის გადამხდელის საქმიანობის 1.12.2024 წლიდან 1.01.2025 წლამდე პერიოდის თემატური კამერალური საგადასახადო შემოწმება ელექტრონულად გამოწერილი საგადასახადო ანგარიშ-ფაქტურების/სასაქონლო ზედნადებების, მიღებული საგადასახადო ანგარიშ-ფაქტურებისა და საბაჟო დეკლარაციების 2024 წლის დეკემბრის საანგარიშო პერიოდის დღგ-ის დეკლარაციაში ასახვის სისწორის დადგენის მიზნით, შემოწმების შედეგები აისახა 28.07.2025 წლის საგადასახადო შემოწმების აქტში, საიდანაც ირკვევა, რომ სადავო დარიცხვა გამოწვეულია შემდეგი გარემოებებით:\nშემოსავლების სამსახურის გადასახადების ადმინისტრირების საინფორმაციო სისტემაში არსებულ მონაცემებზე დაყრდნობით, გაანგარიშდა 2024 წლის დეკემბრის საანგარიშო თვეში დღგ-ით დასაბეგრი ბრუნვისა და ჩასათვლელი თანხების ოდენობები. გამოვლინდა მცირე სხვაობა გადასახადის გადამხდელის მიერ დეკლარირებულ მონაცემებთან შედარებით. კერძოდ, დღგ-ით დასაბეგრი ბრუნვის ნაწილში გამორჩენილი იყო №------- საგადასახადო ანგარიშ-ფაქტურით განსაზღვრული დასაბეგრი ოპერაცია, ხოლო დღგ-ის ჩასათვლელი თანხების ნაწილში სამართალდარღვევა არ გამოიკვეთა.\nყოველივე ზემოაღნიშნულისა და საგადასახადო კოდექსის 136-ე, 159-ე, 160-ე, 163-ე, 164-ე, 175-ე და 176-ე მუხლების გათვალისწინებით, პირს დაერიცხა გადასახადი და დაეკისრა ჯარიმა საგადასახადო კოდექსის 275-ე მუხლის შესაბამისად.\nშემოწმების აქტის საფუძველზე 30.07.2025 წელს გამოიცა აუდიტის დეპარტამენტის №17044 ბრძანება და გადამხდელს წარედგინა ამავე თარიღის №028-12 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 17.09.2025 წლის №20390 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს ფაქტობრივ გარემოებებზე, რომლის მიხედვით, გადასახადის გადამხდელს არასრულად ჰქონდა შესრულებული საგადასახადო ვალდებულებები, ამასთან, მომჩივანი ვერ უთითებს ფაქტობრივ და სამართლებრივ გარემოებებზე, რომლითაც დადასტურდება, რომ გადასახადის გადამხდელი საგადასახადო ვალდებულებების არაჯეროვნად შესრულებისას მოქმედებდა სამართლებრივი შეცდომის არეალში. შესაბამისად, საგადასახადო შემოწმების შედეგად დარიცხული ჯარიმის მიმართ შემოსავლების სამსახურს მიზანშეწონილად არ მიაჩნია საქართველოს საგადასახადო კოდექსის 269-ე მუხლის მე-7 ნაწილის გამოყენება. ამდენად, შემოსავლების სამსახურმა მიიჩნია, რომ გადამხდელის საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია\n2025 წლის პირველი იანვრიდან მიმდინარეობდა შემოსავლების სამსახურის ელექტრონული გვერდის სისტემური განახლება და თითქმის შეზღუდული იყო 15 იანვრის ჩათვლით. დეკლარაციის წარდგენა განხორციელდა სასწრაფო წესით 15 იანვარს, როგორც კი ელექტრონულ გვერდზე შესაძლებელი გახდა შესვლა. ამიტომ სიჩქარეში შეცდომით მოხდა დეკლარაციაში თანხის შეტანა, გათვალისწინებული იყო დასაბეგრი რეალიზაცია სასაქონლო ზედნადებების მიხედვით, შეცდომით გაუმიზნავად გამორჩენილი იქნა ანგარიშ-ფაქტურა ----- თანხით, 34 232 ლარი. აღნიშნული თანხა აუცილებლად იქნებოდა აღმოჩენილი მათ მიერ 2025 წლის პირველ ოქტომბრამდე წარსადგენი 2024 წლის ფინანსური ანგარიშგების შევსების დროს, რომლის დროსაც ყოველთვის ხორციელდება მთელი წლის მონაცემების თავიდან გადამოწმება და აუცილებლად იქნებოდა დაზუსტებული დეკემბრის დეკლარაცია და დღგ-ის თანხაც ბიუჯეტში გადახდილი, ვინაიდან ყოველთვის ხდებოდა კეთილსინდისიერი აღრიცხვა და ბიუჯეტის მიმართ თანხის გადახდის უზრუნველყოფა. მომჩივანი ითხოვს ჯარიმის გაუქმებას. \n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 275-ე მუხლის მე-2 ნაწილის თანახმად, საგადასახადო დეკლარაციაში/გაანგარიშებაში გადასახადის თანხის შემცირება, გარდა ამ მუხლის პირველი, 21 და 22 ნაწილებით გათვალისწინებული შემთხვევებისა, იწვევს დაჯარიმებას შემცირებული გადასახადის თანხის 50 პროცენტის ოდენობით. \nსაგადასახადო კოდექსის 269-ე მუხლის მე-7 ნაწილის თანახმად, დავის განმხილველ ორგანოს უფლება აქვს, გაათავისუფლოს კეთილსინდისიერი გადასახადის გადამხდელი ამ კოდექსით გათვალისწინებული სანქციისაგან, თუ სამართალდარღვევა გამოწვეულია გადასახადის გადამხდელის შეცდომით/არცოდნით.\nსაბჭოს მიაჩნია, რომ განსახილველ შემთხვევაში საქმის ფაქტობრივი და სამართლებრივი გარემოებები არ იძლევა იმ ვარაუდის საფუძველს, რომ გადასახადის გადამხდელის მიერ ჩადენილი სამართალდარღვევა გამოწვეულია მისი შეცდომით/არცოდნით და შესაბამისად, მიზანშეწონილად არ მიიჩნია მომჩივნის გათავისუფლება დაკისრებული სანქციისგან საგადასახადო კოდექსის 269-ე მუხლის მე-7 ნაწილის საფუძველზე.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს; \n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსაგადასახადო დეკლარაციაში/გაანგარიშებაში გადასახადის შემცირება\nკეთილსინდისიერება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n15\n\nდოკუმენტის დათვალიერება\n\ninfohub@rs.ge",
    "title": "Document 08bed302-99fd-4319-8c2e-5795b1138586"
  }
}