{
  "id": "3005271e-fc26-4a40-a37e-b0ead9a8f856",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №23560/2/2024\n01 ოქტომბერი 2024\nდოკუმენტის #:\n23560/2/2024\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n25 ოქტომბერი 2024\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nგანუხლველად დარჩა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nსაჩივრის განხილვაზე უარის თქმა, საჩივრის განხილვაზე უარის თქმა, გადაწყვეტილების გასაჩივრება\nჩამოტვირთვა\nგაზიარება\n1\nI ეტაპი - შემოსავლების სამსახური\n2 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№23560/2/2024\n25 სექტემბერი 2024\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „-------“ (ს/ნ ------)\nმოპასუხე: აუდიტის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 20.09.2024 წელს განიხილა და მიიღო გადაწყვეტილება შპს „-----“ 24.07.2024 წელს რეგისტრირებულ საჩივარზე (რეგისტრაციის №23560/2/2024).\n\n\nდავის საგანი:\n1. შემოსავლების სამსახურის 30.10.2023 წლის №26688 ბრძანების აღსრულების შედეგები;\n2. შემოწმებით განსაზღვრული საგადასახადო ვალდებულებები.\n\n\nგასაჩივრებული გადაწყვეტილება:\n1. აუდიტის დეპარტამენტის 2023 წლის 6 ივლისის №161-6 საგადასახადო მოთხოვნა;\n2. შემოსავლების სამსახურის 2023 წლის 30 ოქტომბრის №26688 ბრძანება;\n3. აუდიტის დეპარტამენტის 2024 წლის 3 აპრილის №161-5 საგადასახადო მოთხოვნა; 4. შემოსავლების სამსახურის 2024 წლის 28 მაისის №12352 ბრძანება.\n\n\nდარიცხული თანხა:\nაუდიტის დეპარტამენტის 2023 წლის 6 ივლისის №161-6 საგადასახადო მოთხოვნით - 691 508 ლარი.\nმათ შორის:\nგადასახადი - 353 665\nდღგ - 8 966\nმოგების გადასახადი - 63 568\nსაშემოსავლო გადასახადი - 281 131 ჯარიმა - 176 885\nსაურავი - 160 958\nაუდიტის დეპარტამენტის 2024 წლის 3 აპრილის №161-5 საგადასახადო მოთხოვნით - 684 995 ლარი.\nმათ შორის:\nგადასახადი - 333 758\nდღგ - 8 966\nმოგების გადასახადი - 49 736\nსაშემოსავლო გადასახადი - 275 056\nჯარიმა - 166 932\nსაურავი - 184 305\n\n\nსადავო საკითხები:\n1. შემოსავლების სამსახურის 30.10.2023 წლის №26688 ბრძანების აღსრულების შედეგები\nფაქტების აღწერა\nშემოსავლების სამსახურის აუდიტის დეპარტამენტის 2023 წლის 14 თებერვლის №2653 ბრძანების საფუძველზე ჩატარდა კომპანიის საქმიანობის კამერალური საგადასახადო შემოწმება. შემოწმების შედეგები აისახა 2023 წლის 29 ივნისის საგადასახადო შემოწმების აქტში, რომლის საფუძველზე გამოიცა აუდიტის დეპარტამენტის 2023 წლის 5 ივლისის №16001 ბრძანება და 6 ივლისის №161-6 საგადასახადო მოთხოვნა. მომჩივანს დამატებით გადასახდელად განესაზღვრა 691 508 ლარი. \nაღნიშნული საგადასახადო მოთხოვნა 2023 წლის 1 აგვისტოს გასაჩივრდა შემოსავლების სამსახურში, რომელმაც 30.10.2023 წლის №26688 ბრძანებით ნაწილობრივ დააკმაყოფილა საჩივარი.\nშემოსავლების სამსახურის 30.10.2023 წლის №26688 ბრძანების აღსრულების შედეგად, გამოიცა აუდიტის დეპარტამენტის 20.03.2024 წლის დასკვნა, 3.04.2024 წლის №7409 ბრძანება და №161-5 საგადასახადო მოთხოვნა, რომელთა შესაბამისად მომჩივანს შეუმცირდა დარიცხული თანხა 29 860 ლარით და მისმა საგადასახადო ვალდებულებამ შეადგინა 684 995 ლარი.\nკორექტირებული საგადასახადო მოთხოვნა 2024 წლის 13 მაისს გასაჩივრდა შემოსავლების სამსახურში, რომელმაც 2024 წლის 28 მაისის №12352 ბრძანებით არ დააკმაყოფილა საჩივარი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში უნდა დარჩეს განუხილველი შემდეგ გარემოებათა გამო:\nსაგადასახადო კოდექსის 301-ე მუხლის „ე“ ქვეპუნქტის შესაბამისად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა. \nსაგადასახადო კოდექსის 305-ე მუხლის პირველი ნაწილის თანახმად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გადაწყვეტილება მისი ჩაბარებიდან 20 დღის ვადაში გაასაჩივროს დავების განხილვის საბჭოში. საგადასახადო კოდექსის 44-ე მუხლის მე-9 ნაწილის შესაბამისად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nსაგადასახადო კოდექსის 299-ე მუხლის მე-10 ნაწილის თანახმად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული.\nშემოსავლების სამსახურის გადასახადების ადმინისტრირების საინფორმაციო სისტემის მონაცემებით დგინდება და მომჩივანიც ადასტურებს წარმოდგენილ საჩივარში, რომ შემოსავლების სამსახურის 2024 წლის 28 მაისის №12352 ბრძანებას გადასახადის გადამხდელი გაეცნო ელექტრონულად ავტორიზებული მომხმარებლის გვერდზე 17.06.2024 წელს, მისი გასაჩივრების ბოლო ვადა იყო 8.07.2024 წელი (მე-20 დღე ემთხვევა უქმე დღეს - კვირა), ხოლო საჩივარი სადავო აქტის გაუქმების მოთხოვნით დავების განხილვის საბჭოში წარმოდგენილია 23.07.2024 წელს. შესაბამისად, დარღვეულია საჩივრის წარდგენის კანონით დადგენილი 20 დღიანი ვადა.\nმომჩივანი აღნიშნავს, რომ საწარმოს დირექტორი და იმავდროულად დამფუძნებელი გასაჩივრების ვადის პერიოდში იყო ავად. სახლში რამდენიმე დღიანი მკურნალობის შემდეგ, 1.07.2024 წელს მიმართა სამედიცინო დახმარების მისაღებად და მისი ავადმყოფობა გაგრძელდა 22.07.2024 წლამდე. შესაბამისად, ვერ შეძლო საჩივრის წარმოდგენა. ასევე, გასათვალისწინებელია, რომ შემოსავლების სამსახურში საჩივარი წარდგენილი იყო კომპანიის წარმომადგენლის/ადვოკატის მიერ. ვინაიდან საწარმომ ვერ შეძლო საადვოკატო მომსახურების თანხის გადახდა, მასთან შეწყდა ურთიერთობა შემოსავლების სამსახურის გასაჩივრებული გადაწყვეტილების მიღებამდე. ზემოაღნიშნულმა გამოიწვია ვადის დარღვევა. მომჩივანი ითხოვს გასაჩივრების ვადის გაშვება ჩაეთვალოს საპატიოდ და საჩივარი მიღებულ იქნას წარმოებაში.\nგადასახადის გადამხდელის მიერ წარმოდგენილია ცნობა ჯანმრთელობის მდგომარეობის შესახებ, სადაც აღნიშნულია, რომ საწარმოს დირექტორმა - ------ემ ექიმს მიმართა 1.07.2024 წელს, დიაგნოზია ორმხრივი ბრონქოპნევმონია. აღნიშნული პირი სტაციონარში არ ყოფილა მოთავსებული. \nამასთან, შემოსავლების სამსახურში საჩივარი წარდგენილი იყო კომპანიის წარმომადგენლის -----ის მიერ, ხოლო საჩივარი დავების განხილვის საბჭოში წარმოადგინა საწარმოს დირექტორმა. თუმცა, საქმეში არსებული მასალებით დგინდება, რომ ადვოკატი ----- კვლავ უწევს მომსახურებას გადასახადის გადამხდელს. \nზემოაღნიშნული სამართლებრივი ნორმებისა და ფაქტობრივი გარემოებების საფუძველზე, საქმეში არსებული მასალების გათვალისწინებით, საბჭომ მიიჩნია, რომ მომჩივნის მიერ წარმოდგენილი არგუმენტაცია/მტკიცებულებები არ შეიძლება გახდეს დარღვეული ვადის აღდგენის საფუძველი. შესაბამისად, საგადასახადო კოდექსის 301-ე მუხლის „ე“ ქვეპუნქტის საფუძველზე, ამ ნაწილში საჩივარი უნდა დარჩეს განუხილველი.\n\n\n2. შემოწმებით განსაზღვრული საგადასახადო ვალდებულებები\nფაქტების აღწერა\nაუდიტის დეპარტამენტის 2023 წლის 6 ივლისის №161-6 საგადასახადო მოთხოვნა 2023 წლის 1 აგვისტოს გასაჩივრდა შემოსავლების სამსახურში, რომელმაც 30.10.2023 წლის №26688 ბრძანებით ნაწილობრივ დააკმაყოფილა საჩივარი, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი ამ ნაწილში უნდა დარჩეს განუხილველი შემდეგ გარემოებათა გამო:\nსაგადასახადო კოდექსის 301-ე მუხლის „ე“ ქვეპუნქტის შესაბამისად, დავის განმხილველი ორგანო საჩივარს არ განიხილავს, თუ გასულია საჩივრის წარდგენის ვადა.\nსაგადასახადო კოდექსის 305-ე მუხლის პირველი ნაწილის თანახმად, შემოსავლების სამსახურის მიერ მომჩივნისთვის არასასურველი გადაწყვეტილების მიღების შემთხვევაში ამ მომჩივანს უფლება აქვს, გადაწყვეტილება მისი ჩაბარებიდან 20 დღის ვადაში გაასაჩივროს დავების განხილვის საბჭოში.\nსაგადასახადო კოდექსის 44-ე მუხლის მე-9 ნაწილის შესაბამისად, საგადასახადო ორგანოს მიერ პირისათვის ელექტრონული ფორმით გაგზავნილი დოკუმენტი ჩაბარებულად ითვლება ადრესატის მიერ მისი გაცნობისთანავე.\nსაგადასახადო კოდექსის 299-ე მუხლის მე-10 ნაწილის თანახმად, საგადასახადო ორგანოს გადაწყვეტილება შეიძლება გასაჩივრდეს საჩივრის წარდგენის ვადის გასვლის შემდეგაც, თუ მომჩივანი დაამტკიცებს, რომ გასაჩივრების ვადის დარღვევა მისგან დამოუკიდებელი მიზეზით იყო გამოწვეული. შემოსავლების სამსახურის გადასახადების ადმინისტრირების საინფორმაციო სისტემის მონაცემებით დგინდება, რომ შემოსავლების სამსახურის 2023 წლის 30 ოქტომბრის №26688 ბრძანებას გადასახადის გადამხდელი გაეცნო ელექტრონულად ავტორიზებული მომხმარებლის გვერდზე 9.11.2023 წელს, მისი გასაჩივრების ბოლო ვადა იყო 29.11.2023 წელი, ხოლო საჩივარი სადავო აქტის გაუქმების მოთხოვნით დავების განხილვის საბჭოში წარმოდგენილია 23.07.2024 წელს. შესაბამისად, დარღვეულია საჩივრის წარდგენის კანონით დადგენილი 20 დღიანი ვადა.\nზემოაღნიშნულიდან გამომდინარე, ვინაიდან დარღვეულია საჩივრის წარდგენის კანონით დადგენილი ვადა და მოცემულ შემთხვევაში არ იკვეთება სადავო აქტის გასაჩივრებისთვის დადგენილი ვადის აღდგენის საფუძველი, საბჭო მიიჩნევს, რომ საჩივარი ამ ნაწილში საგადასახადო კოდექსის 301-ე მუხლის „ე“ ქვეპუნქტის საფუძველზე უნდა დარჩეს განუხილველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „დ“ ქვეპუნქტით და გადაწყვიტა:\n\n\n1. საჩივარი დარჩეს განუხილველი;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (ქ. თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nსხვადასხვა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n31\n\nდოკუმენტის დათვალიერება\n\ninfohub@rs.ge",
    "title": "Document 3005271e-fc26-4a40-a37e-b0ead9a8f856"
  }
}