{
  "id": "ee7084e4-050f-4175-80ae-9f0ecb6ee918",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №25315/2/2025\n02 ივლისი 2025\nდოკუმენტის #:\n25315/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n02 ივლისი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nცალკეულ შემთხვევაში დაბეგვრის ობიექტისა და საგადასახადო ვალდებულების განსაზღვრა, ხელფასის სახით მიღებული შემოსავლები, გადახდის წყაროსთან გადასახადის დაკავების წესი\nჩამოტვირთვა\nგაზიარება\n1\nI ეტაპი - შემოსავლების სამსახური\n1 დოკუმენტი\n2\nII ეტაპი - ფინანსთა სამინისტრო\n0 დოკუმენტი\n3\nIII ეტაპი - სასამართლო\n0 დოკუმენტი\n№25315/2/2025\n02 ივლისი 2025\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს -----ი (ს/ნ ------------) \nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 26.06.2025 წელს განიხილა და მიიღო გადაწყვეტილება შპს ------ის 13.06.2025 წელს რეგისტრირებულ საჩივარზე (რეგისტრაციის №----/2/2025). \n\n\nდავის საგანი: \nფულის ნაშთის, რომლის არსებობაც საწარმოში ვერ დადასტურდა, დირექტორზე გაცემულ ხელფასად ჩათვლა.\n\n\nგასაჩივრებული გადაწყვეტილება: \n1. აუდიტის დეპარტამენტის 3.04.2025 წლის №036-3 საგადასახადო მოთხოვნა;\n2. შემოსავლების სამსახურის 23.05.2025 წლის №10581 ბრძანება.\n\n\nდარიცხული თანხა: 139 276.53 ლარი. \nმათ შორის:\nსაშემოსავლო გადასახადი - 90 059.30\nჯარიმა - 45 029.50\nსაურავი - 4 187.73\n\n\nფაქტების აღწერა/დარიცხვის საფუძვლები \nგადასახადის გადამხდელი მონაწილეობას იღებს სახელმწიფო ტენდერებში, საამშენებლო/სარემონტო სამუშაოების შესასრულებლად. კომპანიის სახელზე საკონტროლო-სალარო აპარატი არ არის რეგისტრირებული, ასევე, არ აქვს განხორციელებული საბაჟო პროცედურები.\nაუდიტის დეპარტამენტის 7.02.2025 წლის №2033 ბრძანების საფუძველზე ჩატარდა კომპანიის საქმიანობის, 1.01.2022 წლიდან 1.01.2025 წლამდე საანგარიშო პერიოდების კამერალური საგადასახადო შემოწმება. შემოწმების შედეგები აისახა 31.03.2025 წლის საგადასახადო შემოწმების აქტში, საიდანაც სადავო საკითხზე ირკვევა შემდეგი:\n6.02.2025 წლის №1808 ბრძანების საფუძველზე, გადასახადის გადამხდელთან ჩატარებული სალაროში ნაღდი ფულის განსაზღვრის პროცედურის მიხედვით 7.02.2025 წლის მდგომარეობით სალაროში ნაღდი ფულის ნაშთი შეადგენს 0 ლარს.\nშემოწმების შედეგად გადასახადის გადამხდელის შემოსავალი (18%-იანი დასაბეგრი ბრუნვა) განისაზღვრა გამოწერილი საგადასახადო ანგარიშ-ფაქტურების/სასაქონლო ზედნადებების მიხედვით. აღნიშნულის შესაბამისად, დაანგარიშდა ფულის მოძრაობა, სადაც ხარჯად გათვალისწინებულია დოკუმენტურად დადასტურებული ხარჯები, ბიუჯეტში გადახდები და სხვა დადასტურებული განაცემები. შედეგად სალაროში ნაღდი ფულის ნაშთი დადგინდა 360 273 ლარი, რისი საწარმოში არსებობაც ვერ დასტურდება, აღნიშნული თანხა ჩაითვალა დირექტორზე გაცემულ ხელფასად და დაიბეგრა გადახდის წყაროსთან, საშემოსავლო გადასახადით. მომჩივანს ასევე, დაეკისრა ჯარიმა საგადასახადო კოდექსის 275-ე მუხლით.\nშემოწმების აქტის საფუძველზე გამოიცა 3.04.2025 წლის №6400 ბრძანება და ამავე თარიღის №036-3 საგადასახადო მოთხოვნა, რაც გასაჩივრდა შემოსავლების სამსახურში.\nშემოსავლების სამსახურის 23.05.2025 წლის №10581 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი \nშემოსავლების სამსახური მიუთითებს საგადასახადო კოდექსის 136-ე მუხლის მე-3 ნაწილზე, 61-ე მუხლის მე-3 ნაწილზე, 73-ე მუხლის მე-9 ნაწილის „ბ“ ქვეპუნქტზე, ამავე მუხლის მე-4 ნაწილზე, 101-ე მუხლის პირველ ნაწილზე, 154-ე მუხლის პირველი ნაწილის „ა“ ქვეპუნქტზე, ამავე მუხლის მე-2 ნაწილზე, 43-ე მუხლის მე-4 ნაწილზე და ყურადღებას ამახვილებს საგადასახადო შემოწმების აქტით დადგენილ ფაქტობრივ გარემოებებზე, ამასთან, აღნიშნავს, რომ მომჩივანს დავის წარმოების პროცესში და საქმის ზეპირ განხილვაზე არ წარუდგენია ისეთი არგუმენტები/მტკიცებულებები, რომელიც შეცვლიდა საგადასახადო შემოწმების აქტით დადგენილ ფაქტობრივ გარემოებებს.\nზემოხსენებულ სამართლებრივ ნორმებზე, საქმეში არსებულ მასალებსა და დადგენილ ფაქტობრივ გარემოებებზე დაყრდნობით, სადავო საკითხთან დაკავშირებით, შემოსავლების სამსახურმა მიიჩნია, რომ შემოწმების მიერ საგადასახადო ვალდებულებები განსაზღვრულია საგადასახადო კანონმდებლობის მოთხოვნათა დაცვით, ხოლო საჩივარი დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია \nეკონომიკური საქმიანობას ახორციელებს მხოლოდ ------ის რეგიონში. შემოწმების პერიოდში დირექტორის მიერ მიცემულია განმარტება, რომ სამუშაოების სპეციფიკიდან გამომდინარე არ საჭიროებდა დამატებით მუშახელის დასაქმებას, ვინაიდან თვითონ დირექტორი, როგორც მცირე ბიზნესის სტატუსის მქონე პირი, უწევდა მომსახურებას საკუთარ საწარმოს. გაწეულ მომსახურებაზე შესაბამისი დოკუმენტაცია შემმოწმებელს მიაწოდა, თუმცა არ იქნა გათვალისწინებული. \nზემოთ მოყვანილი არგუმენტებისა და ფაქტების აღწერიდან გამომდინარე, ითხოვს სადავო საკითხის ხელახლა შესწავლას, რადგან მცირე მეწარმე უწევდა მომსახურებას კომპანიას და სწორედ მასზეა თანხები გაცემული ნაღდი ანგარიშსწორებით, ვინაიდან კომპანია (დირექტორის სახით) და მცირე მეწარმე, ორივე ერთი და იგივე პიროვნებაა, გამოუცდელობისა და არ ცოდნის გამო თანხების მოძრაობა არ იყო ჯეროვნად და დოკუმენტურად დროულად ასახული საგადასახადო კანონმდებლობით დადგენილი წესების შესაბამისად.\nითხოვს მიეცეს გონივრული ვადა და დაერთოს ნება, მოახდინოს მცირე მეწარმე - ---------ზე ნაღდი ანგარიშსწორებით მიღებული თანხების შემოსავლად აღიარება და შესაბამის პერიოდებში მათი დეკლარირება, ხოლო კომპანიის ნაღდი ფულის ნაშთი იქნას აღიარებული როგორც მცირე მეწარმეზე გადახდილი თანხები. ამასთან, წარმოადგენს კომპანიასა და მცირე მეწარმეს შორის გაწეულ მომსახურებაზე შესაბამის დოკუმენტაციას.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 136-ე მუხლის მე-3 ნაწილის თანახმად, გადასახადის გადამხდელი ვალდებულია სრულად აღრიცხოს თავის საქმიანობასთან დაკავშირებული ყველა ოპერაცია, რათა გარანტირებული იყოს კონტროლი მათ დაწყებაზე, მიმდინარეობასა და დასრულებაზე.\nსაგადასახადო კოდექსის 61-ე მუხლის მე-3 ნაწილის თანახმად, საგადასახადო ორგანო უფლებამოსილია პირს დაარიცხოს გადასახადი თავის ხელთ არსებული ინფორმაციის საფუძველზე, თუ პირი მას არ წარუდგენს გადასახადის დასარიცხად საჭირო ინფორმაციას.\nსაგადასახადო კოდექსის 73-ე მუხლის მე-4 ნაწილის და მე-9 ნაწილის „ბ“ ქვეპუნქტის მიხედვით:\n4. თუ რაიმე თანხა გამოიყენება კონკრეტული პირის ინტერესებისათვის, ჩაითვლება, რომ ეს თანხა მიღებული აქვს ამ პირს.\n9. საგადასახადო ვალდებულების განსაზღვრის მიზნით საგადასახადო ორგანოს უფლება აქვს სამეურნეო ოპერაციის ფორმისა და შინაარსის გათვალისწინებით შეცვალოს მისი კვალიფიკაცია, თუ ოპერაციის ფორმა არ შეესაბამება მის შინაარსს.\nსაგადასახადო კოდექსის 101-ე მუხლის პირველი ნაწილის შესაბამისად, ხელფასის სახით მიღებულ შემოსავლებს განეკუთვნება ფიზიკური პირის მიერ დაქირავებით მუშაობის შედეგად მიღებული ნებისმიერი საზღაური ან სარგებელი, მათ შორის, წინა სამუშაო ადგილიდან პენსიის ან სხვა სახით მიღებული შემოსავალი, ან შემოსავალი მომავალი სამუშაო ადგილიდან.\nსაგადასახადო კოდექსის 154-ე მუხლის პირველი ნაწილის „ა“ ქვეპუნქტის მიხედვით, გადახდის წყაროსთან გადასახადის დაკავება ევალება საგადასახადო აგენტს, რომელიც არის იურიდიული პირი, საწარმო/ორგანიზაცია ან მეწარმე ფიზიკური პირი, კერძოდ პირი, რომელიც დაქირავებულს უხდის ხელფასს. \nსაბჭოს სხდომაზე, საჩივრის ზეპირ განხილვაში მონაწილეობის მიღების მიზნით მომჩივანთან (დირექტორი), საჩივარში მითითებულ ტელეფონის ნომერზე, განხორციელდა დაკავშირება, რომელსაც განხილვაში მონაწილეობის სურვილი არ გამოუთქვამს.\nმომჩივანი საჩივარში განმარტავს, რომ სამუშაოების სპეციფიკიდან გამომდინარე არ საჭიროებდა დამატებით მუშახელის დასაქმებას, ვინაიდან თვითონ დირექტორი, როგორც მცირე ბიზნესის სტატუსის მქონე პირი, უწევდა მომსახურებას საკუთარ საწარმოს და სწორედ მასზეა თანხები გაცემული ნაღდი ანგარიშსწორებით. გამოუცდელობისა და არ ცოდნის გამო თანხების მოძრაობა არ იყო ჯეროვნად და დოკუმენტურად დროულად ასახული საგადასახადო კანონმდებლობით დადგენილი წესების შესაბამისად. წარმოადგენს კომპანიასა და მცირე მეწარმეს შორის გაწეულ მომსახურებაზე შესაბამის დოკუმენტაციას და ითხოვს მიეცეს გონივრული ვადა და დაერთოს ნება, მოახდინოს მცირე მეწარმე ნაღდი ანგარიშსწორებით მიღებული თანხების შემოსავლად აღიარება და შესაბამის პერიოდებში მათი დეკლარირება, ხოლო კომპანიის ნაღდი ფულის ნაშთი აღიარებულ იქნას, როგორც მცირე მეწარმეზე გადახდილი თანხები.\nსადავო საკითხზე წარმოდგენილია აუდიტის დეპარტამენტის 25.06.2025 წლის №----21-14 წერილი, სადაც მომჩივნის არგუმენტებზე მითითებულია შემდეგი:\nგადასახადის გადამხდელი განმარტავს, რომ ის არ იყენებს დაქირავებით მომუშავე პირებს და საწარმოს დირექტორი/დამფუძნებელი, როგორც მცირე ბიზნესის სტატუსის მქონე ფიზიკური პირი საკუთარ საწარმოს უწევს მომსახურებას. შესრულებული სამუშაოს სპეციფიკიდან და მოცულობიდან გამომდინარე შემოწმების მიერ არამართლზომიერად იქნა მიჩნეული ერთ ადამიანს, დამოუკიდებლად, სხვა დამხმარე პირ(ებ)ის გარეშე შეესრულებინა კონტრაქტით გათვალისწინებული პირობები. ყურადსაღებია ის გარემოებაც, რომ საწარმოს დირექტორი და მცირე მეწარმე ერთ და იგივე პირია. ამასთან, აღნიშნული პირის მიერ წარდგენილი მცირე მეწარმის თვიური საშემოსავლო გადასახადის დეკლარაციები არის ნულოვანი.\nშემოწმების შედეგად გადასახადის გადამხდელის შემოსავალი (18%-იანი დასაბეგრი ბრუნვა) განისაზღვრა გამოწერილი საგადასახადო ანგარიშ-ფაქტურების/სასაქონლო ზედნადებების მიხედვით. გადასახადის გადამხდელთან ჩატარებული სალაროში ნაღდი ფულის განსაზღვრის პროცედურის შედეგად 7.02.2025 წლის მდგომარეობით სალაროში ნაღდი ფულის ნაშთი შეადგენს 0 ლარს. შემოწმების შედეგად სალაროში ნაღდი ფულის ნაშთი დადგინდა 360 273 ლარი, რისი საწარმოში არსებობაც ვერ დასტურდება.\nაღნიშნული გარემოებებიდან, მხარეთა არგუმენტებიდან გამომდინარე, საბჭოს მიაჩნია, რომ გადასახადის გადამხდელის საგადასახადო ვალდებულებები განსაზღვრულია მართებულად და არ არსებობს მომჩივნის არგუმენტების გათვალისწინების და საჩივრის დაკმაყოფილების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში. \n\n\nჩამოტვირთვა\nგაზიარება\nთეგები:\nგადახდის წყაროსთან გადასახადის დაკავბის ვალდებულება\nდაბეგვრას დაქვემდებარებული განაცემი\nოპერაციისთვის კვალიფიკაციის შეცვლის საფუძვლები და სამეურნეო ოპერაციების ეკონომიკური გავლენა (73-ე მუხლის მე-9 ნაწილი)\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n4\n\nდოკუმენტის დათვალიერება\n\ninfohub@rs.ge",
    "title": "Document ee7084e4-050f-4175-80ae-9f0ecb6ee918"
  }
}