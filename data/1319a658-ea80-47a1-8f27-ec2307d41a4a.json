{
  "id": "1319a658-ea80-47a1-8f27-ec2307d41a4a",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 17286\n20 დეკემბერი 2022\nდოკუმენტის #:\n17286\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n30 მაისი 2019\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nნაწილობრივ დაკმაყოფილდა\nდამრიცხველი ორგანო:\nსაგადასახადო მონიტორინგის დეპარტამენტი\nჩამოტვირთვა\nგაზიარება\nN 17286\n30/05/2019\n\n\n\n\n\n\nშპს -----\n(მის: ---------)\n2019 წლის 13 მაისის საჩივრის \nნაწილობრივ დაკმაყოფილების თაობაზე\n\n\n\n\nშემოსავლების სამსახურმა დავების განხილვის საბჭოს 2019 წლის 24 მაისს გამართულ სხდომაზე (ოქმი N34) განიხილა შპს ----- საჩივარი, რომელიც შეეხება შემოსავლების სამსახურის საგადასახადო მონიტორინგის დეპარტამენტის 2019 წლის 06 მაისის №020608 ადმინისტრაციულ სამართალდარღვევის ოქმს.\n\n\nადმინისტრაციული სამართალდარღვევის №020608 ოქმის თანახმად, საგადასახადო მონიტორინგის დეპარტამენტის მიერ გამოვლინდა თამბაქოს ნაწარმის, თამბაქოს აქსესუარის ან/და თამბაქოს მოხმარებისთვის განკუთვნილი მოწყობილობის რეალიზაციის ადგილებში საქართველოს კანონმდებლობით დამტკიცებული სამედიცინო გაფრთხილების განთავსებისათვის თავის არიდების ფაქტი, რისთვისაც გადამხდელს შეეფარდა სახდელი საქართველოს ადმინისტრაციულ სამართალდარღვევათა კოდექსის 1555-ე მუხლის 1-ლი ნაწილის შესაბამისად 200 ლარის ოდენობით.\n\n\nგადამხდელის პოზიცია:\nგადასახადის გადამხდელი წარმოდგენილ საჩივარში არ უარყოფს ადმინისტრაციულ სამართალდარღვევის ჩადენის ფაქტს და ითხოვს №020608 ადმინისტრაციული სამართალდარღვევის ოქმის საფუძველზე დაკისრებულ ფულადი ჯარიმის გაუქმებას.\n\n\nფაქტების აღწერა:\nსაქმეში არსებული მასალების თანახმად, 2019 წლის 06 მაისს შპს ----- ს ობიექტის შემოწმებისას დაფიქსირდა თამბაქოს ნაწარმის, თამბაქოს აქსესუარის ან/და თამბაქოს მოხმარებისთვის განკუთვნილი მოწყობილობის რეალიზაციის ადგილებში საქართველოს კანონმდებლობით დამტკიცებული სამედიცინო გაფრთხილების განთავსების წესების დარღვევა, კერძოდ საქართველოს ადმინისტრაციულ სამართალდარღვევათა კოდექსის 1555-ე მუხლის პირველი ნაწილის თანახმად, „თამბაქოს ნაწარმის, თამბაქოს აქსესუარის ან/და თამბაქოს მოხმარებისთვის განკუთვნილი მოწყობილობის რეალიზაციის ადგილებში საქართველოს კანონმდებლობით დამტკიცებული სამედიცინო გაფრთხილების განთავსებისთვის თავის არიდება ან ისეთი სამედიცინო გაფრთხილების განთავსება, რომელიც არ შეესაბამება დამტკიცებულ პარამეტრებს გამოიწვევს დაჯარიმებას 200 ლარის ოდენობით.“ აღნიშნული ფაქტით დარღვეული იქნა თამბაქოს კონტროლის შესახებ საქართველოს კანონის მე-5 მუხლის მოთხოვნები, რის გამოც გადამხდელს შეეფარდა სახდელი საქართველოს ადმინისტრაციულ სამართალდარღვევათა კოდექსის 1555-ე მუხლის პირველი ნაწილის შესაბამისად 200 ლარის ოდენობით.\nშემოსავლების სამსახურის მონაცემთა ერთიანი ელექტრონული ბაზის მიხედვით, აღნიშნული ადმინისტრაციული სამართალდარღვევის ოქმი გადასახადის გადამხდელის ავტორიზებულ „ვებ გვერდზე“ გაგზავნილია rs.ge-ს მეშვეობით, რომელსაც იგი გაეცნო 2019 წლის 08 მაისს.\n \nშემოსავლების სამსახურმა დავების განხილვის საბჭოს 2019 წლის 24 მაისს გამართულ სხდომაზე (ოქმი N34) განიხილა აღნიშნული საჩივარი და მიიჩნია, რომ იგი უნდა დაკმაყოფილდეს  ნაწილობრივ შემდეგ გარემოებათა გამო:\nშემოსავლების სამსახურმა საკითხის განხილვისას მიუთითა საქართველოს ადმინისტრაციულ სამართალდარღვევათა კოდექსის მე-10 მუხლზე, რომლითაც დადგენილია, რომ ადმინისტრაციულ სამართალდარღვევად (გადაცდომად) ჩაითვლება სახელმწიფო ან საზოგადოებრივი წესრიგის, საკუთრების, მოქალაქეთა უფლებებისა და თავისუფლებების, მმართველობის დადგენილი წესის ხელმყოფი მართლსაწინააღმდეგო, ბრალეული (განზრახი ან გაუფრთხილებელი) მოქმედება ან უმოქმედობა, რომლისთვისაც კანონმდებლობით გათვალისწინებულია ადმინისტრაციული პასუხისმგებლობა.\nამავე კოდექსის 1555-ე მუხლის პირველი ნაწილის თანახმად, თამბაქოს ნაწარმის, თამბაქოს აქსესუარის ან/და თამბაქოს მოხმარებისთვის განკუთვნილი მოწყობილობის რეალიზაციის ადგილებში საქართველოს კანონმდებლობით დამტკიცებული სამედიცინო გაფრთხილების განთავსებისთვის თავის არიდება ან ისეთი სამედიცინო გაფრთხილების განთავსება, რომელიც არ შეესაბამება დამტკიცებულ პარამეტრებს, გამოიწვევს დაჯარიმებას 200 ლარის ოდენობით.\nშემოსავლების სამსახური მიუთითებს „თამბაქოს კონტროლის შესახებ“ საქართველოს კანონის მე-5 მუხლის მე-4 ნაწილზე, რომლის თანახმად, თამბაქოს ნაწარმის რეალიზაციის ადგილებში არანაკლებ A4 ფორმატის ქაღალდზე უნდა განთავსდეს საქართველოს კანონმდებლობით დამტკიცებული სამედიცინო გაფრთხილება და თამბაქოს მოხმარებაზე უარის თქმის მსურველთათვის საკონტაქტო ტელეფონის ნომერი კონსულტაციის მისაღებად, აგრეთვე ინფორმაცია იმის თაობაზე, რომ 18 წლამდე ასაკის პირისთვის თამბაქოს ნაწარმის, თამბაქოს აქსესუარის ან/და თამბაქოს მოხმარებისთვის განკუთვნილი მოწყობილობის მიყიდვა აკრძალულია.\nშემოსავლების სამსახური აგრეთვე მიუთითებს საქართველოს ადმინისტრაციულ სამართალდარღვევათა კოდექსის 23-ე მუხლზე რომლის თანახმად, ადმინისტრაციული სახდელი წარმოადგენს პასუხისმგებლობის ზომას და გამოიყენება ადმინისტრაციული სამართალდარღვევის ჩამდენის აღსაზრდელად კანონების დაცვის, საერთო ცხოვრების წესების პატივისცემის სულისკვეთებით, აგრეთვე როგორც თვით სამართალდამრღვევის, ისე სხვა პირთა მიერ ახალი სამართალდარღვევების ჩადენის აცილების მიზნით.\nამავე კოდექსის 34-ე მუხლის თანახმად, ადმინისტრაციული სამართალდარღვევისათვის პასუხისმგებლობის შემამსუბუქებელ გარემოებებად ითვლება:\n1) ბრალეულის გულწრფელი მონანიება;\n2) ბრალეულის მიერ სამართალდარღვევის მავნე შედეგების აცილება, ზარალის ნებაყოფლობით ანაზღაურება ან მიყენებული ზიანის გამოსწორება;\n3) სამართალდარღვევის ჩადენა ძლიერი სულიერი აღელვების გავლენით, ან მძიმე პირად თუ ოჯახურ გარემოებათა დამთხვევის გამო;\n4) სამართალდარღვევის ჩადენა არასრულწლოვნის მიერ;\n5) სამართალდარღვევის ჩადენა ორსული ქალის ან იმ ქალის მიერ, რომელსაც ერთ წლამდე ასაკის ბავშვი ჰყავს.\nსაქართველოს კანონმდებლობით შეიძლება გათვალისწინებულ იქნეს აგრეთვე ადმინისტრაციული სამართალდარღვევისათვის პასუხისმგებლობის შემამსუბუქებელი სხვა გარემოებანიც. ორგანოს (თანამდებობის პირს), რომელიც ადმინისტრაციული სამართალდარღვევის საქმეს წყვეტს, შეუძლია შემამსუბუქებლად მიიჩნიოს ისეთი გარემოებანიც, რომლებიც არ არის აღნიშნული კანონმდებლობაში.\nშემოსავლების სამსახური მიუთითებს აგრეთვე საქართველოს ადმინისტრაციულ სამართალდარღვევათა კოდექსის 22-ე მუხლზე, რომლითაც დადგენილია მცირე მნიშნველოვანი სამართალდარღვევისას ადმინისტრაციული პასუხისმგებლობისაგან გათავისუფლების შესაძლებლობა. აღნიშნული ნორმის თანახმად, თუ ჩადენილია მცირე მნიშვნელოვანი ადმინისტრაციული სამართალდარღვევა, მაშინ საქმის გადასაწყვეტად უფლებამოსილ ორგანოს (თანამდებობის პირს) შეუძლია გაათავისუფლოს დამრღვევი ადმინისტრაციული პასუხისმგებლობისაგან და დასჯერდეს სიტყვიერ შენიშვნას.\nსაქართველოს ადმინისტრაციულ სამართალდარღვევათა კოდექსის 278-ე მუხლის პირველი ნაწილით დადგენილია, რომ საჩივრის ან პროტესტის განხილვისას ორგანოს (თანამდებობის პირს) გამოაქვს ერთ-ერთი შემდეგი გადაწყვეტილება:\nა) დადგენილების უცვლელად დატოვებისა და საჩივრის ან პროტესტის დაუკმაყოფილებლად დატოვების შესახებ;\nბ) დადგენილების გაუქმებისა და საქმის ხელახალი განხილვისათვის გაგზავნის შესახებ; გ) დადგენილების გაუქმებისა და საქმის შეწყვეტის შესახებ;\nდ) ამ კოდექსის  2341 მუხლით  დადგენილი  წესით  ადმინისტრაციული  სამართალდარღვევის  საქმის ადგილზე განხილვისას მიღებული დადგენილების გაუქმებისა და პირის ადმინისტრაციული სახდელისაგან განთავისუფლების შესახებ;\nე) ადმინისტრაციული სამართალდარღვევისათვის სახდელის ზომის საქართველოს კანონმდებლობით გათვალისწინებულ ფარგლებში შეცვლის შესახებ.\nშემოსავლების სამსახურმა დავების განხილვის საბჭოს სხდომაზე შეისწავლა საქმეში არსებული მასალები, ფაქტობრივი გარემოებები და მიიჩნია, რომ მოცემულ შემთხვევაში სახეზეა საქართველოს ადმინისტრაციულ სამართალდარღვევათა კოდექსის 1555-ე მუხლის პირველი ნაწილით გათვალისწინებული სამართალდარღვევის ფაქტი, დადგენილია და სადავოდ არ გამხდარა ის ფაქტი, რომ მომჩივნის მიერ დარღვეულია „თამბაქოს კონტროლის შესახებ“ საქართველოს კანონის მე-5 მუხლის მე-4 ნაწილი, რის გამოც გადამხდელს დაეკისრა ადმინისტრაციულ სამართალდარღვევათა კოდექსის 1555-ე მუხლის პირველი ნაწილით გათვალისწინებული სახდელი, თუმცა ვინაიდან დამრღვევის მიერ აღნიშნული სამართალდარღვევა პირველადაა ჩადენილი, საქართველოს ადმინისტრაციულ სამართალდარღვევათა კოდექსის 22-ე მუხლის და 278-ე მუხლის პირველი ნაწილის გათვალისწინებით, შემოსავლების სამსახურმა მიიჩნია, რომ განსახილველ შემთხვევაში ჩადენილია მცირე მნიშვნელოვანი ადმინისტრაციული სამართალდარღვევა, რა დროსაც დამრღვევი შესაძლებელია გათავისუფლდეს ადმინისტრაციული პასუხისმგებლობისაგან და დასჯერდეს სიტყვიერ შენიშვნას.\n\n\nზემოაღნიშნულიდან გამომდინარე, საქართველოს ადმინისტრაციულ სამართალდარღვევათა კოდექსის 22-ე, 219-ე მუხლების და 278-ე მუხლის პირველი ნაწილის საფუძველზე,\n\n\nვ ბ რ ძ ა ნ ე ბ :\n \n1. შპს ----- 2019 წლის 13 მაისის საჩივარი დაკმაყოფილდეს ნაწილობრივ;\n2. გადამხდელი ცნობილ იქნეს სამართალდამრღვევად სასკ-ის 1555-ე მუხლის პირველი ნაწილით გათვალისწინებულ სამართალდარღვევის ჩადენაში, სასკ-ის 22-ე მუხლის საფუძველზე გადამხდელი გათავისუფლდეს 2019 წლის 06 მაისის №020608 ადმინისტრაციული სამართალდარღვევის ოქმით დაკისრებული სახდელისაგან და გამოეცხადოს სიტყვიერი შენიშვნა;\n3. დანარჩენ ნაწილში საჩივარი არ დაკმაყოფილდეს;\n4. გადაწყვეტილება შეიძლება გასაჩივრდეს თბილისის საქალაქო სასამართლოში (მის: თბილისი, აღმაშენებლის ხეივანი, მე-12 კილომეტრი, N6), საქართველოს ადმინისტრაციულ სამართალდარღვევათა კოდექსის 273-ე მუხლით დადგენილი წესის შესაბამისად ამ გადაწყვეტილების ჩაბარებიდან 10 დღის ვადაში.\nჩამოტვირთვა\nგაზიარება\nთეგები:\nადმინისტრაციული სამართალდარღვევა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n24\n\nდოკუმენტის დათვალიერება\n\ninfohub@rs.ge",
    "title": "Document 1319a658-ea80-47a1-8f27-ec2307d41a4a"
  }
}