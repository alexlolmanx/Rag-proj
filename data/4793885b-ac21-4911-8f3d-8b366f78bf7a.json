{
  "id": "4793885b-ac21-4911-8f3d-8b366f78bf7a",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბძანება N 7563\n14 დეკემბერი 2022\nდოკუმენტის #:\n7563\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n13 მარტი 2020\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nდღგ-ისათვის გათვალისწინებული მოთხოვნების დარღვევა, დღგ-ის გადამხდელად რეგისტრაცია\nჩამოტვირთვა\nგაზიარება\nბრძანება N 7563\n13/03/2020\n\n\n\n\n\n\nშპს -----\n(მის: -------)\n2020 წლის 16 იანვრის საჩივრის \nდაკმაყოფილებაზე უარის თქმის თაობაზე\n\n\n\n\nსსიპ შემოსავლების სამსახურმა განიხილა შპს ----- ს №48680/1/2020 საჩივარი, რომლითაც გადასახადის გადამხდელი არ ეთანხმება მომსახურების დეპარტამენტის 2020 წლის 14 იანვრის №011-5 საგადასახადო სამართალდარღვევის ოქმს. აღნიშნული საჩივარი განხილული იქნა შემოსავლების სამსახურის დავების განხილვის საბჭოს 2020 წლის 07 თებერვალს გამართულ სხდომაზე (ოქმი №7).\n\n\nგადასახადის გადამხდელის პოზიცია:\nგადასახადის გადამხდელი განმარტავს, რომ 2019 წლის 18 დეკემბერს ნებაყოფლობით ატვირთა და გაგზავნა დამატებითი ღირებულების გადასახადის გადამხდელად რეგისტრაციის თაობაზე განცხადება. გადასახადის გადამხდელმა 2020 წლის 08 იანვარს აღმოაჩინა მოთხოვნის დაკმაყოფილებაზე უარი, რასაც არ ელოდა. გადასახადის გადამხდელი ითხოვს, მომსახურების დეპარტამენტის გადაწყვეტილების გაუქმებას.\n\n\nფაქტების აღწერა:\nმომსახურების დეპარტამენტის მიერ წარმოდგენილი ინფორმაციით ირკვევა, რომ  შპს ----- 2020  წლის 08 იანვარს დაგვიანებით დარეგისტრირდა დღგ-ის გადამხდელად და განახორციელა დღგ-ის რეგისტრაციის გარეშე საქმიანობა 2019 წლის 31 დეკემბრიდან 2020 წლის 08 იანვრამდე პერიოდში აღნიშნულ საგადასახადო სამართალდარღვევაზე მომსახურების დეპარტამენტის მიერ 2020 წლის 14 იანვარს ელექტრონულად შედგენილ იქნა საგადასახადო სამართალდარღვევის ოქმი №011-5 და გადამხდელს ფინანსური სანქციის სახით განესაზღვრა ჯარიმა 1213,14 ლარი.\nსაქართველოს საგადასახადო კოდექსის 271-ე მუხლის თანახმად აღნიშნული ოქმი N011-5 გადასახადის გადამხდელს გაეგზავნა 2020 წლის 14 იანვარს ელექტრონულად როგორც ”საგადასახადო მოთხოვნა”, რომელსაც გადამხდელი გაეცნო 2020 წლის 15 იანვარს.\n\n\nშემოსავლების სამსახურმა განიხილა საჩივარი და მიიჩნია, რომ გადამხდელის მოთხოვნა არ უნდა დაკმაყოფილდეს შემდეგ გარემოებათა გამო:\nსაქართველოს  საგადასახადო  კოდექსის  157-ე  მუხლის  პირველის  ნაწილის  მიხედვით  პირი, რომელიც ეწევა ეკონომიკურ საქმიანობას და რომლის მიერ ნებისმიერი უწყვეტი 12 კალენდარული თვის განმავლობაში განხორციელებული, დღგ-ით დასაბეგრი ოპერაციების საერთო თანხა აღემატება 100 000 ლარს (გარდა ამ მუხლის 11 ნაწილით გათვალისწინებული შემთხვევისა):\nა) ვალდებულია დღგ-ის გადამხდელად რეგისტრაციისათვის მიმართოს საგადასახადო ორგანოს დასაბეგრი ოპერაციების საერთო თანხის 100 000 ლარზე გადაჭარბების დღიდან არა უგვიანეს 2 სამუშაო დღისა;\nბ) დღგ-ის გადამხდელად ითვლება იმ დასაბეგრი ოპერაციის განხორციელების მომენტიდან (ამ ოპერაციის ჩათვლით), რომლის მიხედვითაც დასაბეგრი ოპერაციის საერთო თანხა გადააჭარბებს 100 000 ლარს.\nსაქართველოს საგადასახადო კოდექსის 282-ე მუხლის 1-ლი ნაწილის თანახმად დღგ-ის გადამხდელად რეგისტრაციის გარეშე საქმიანობა იწვევს პირის დაჯარიმებას რეგისტრაციის გარეშე საქმიანობის პერიოდში განხორციელებული დღგ-ით დასაბეგრი ოპერაციების (გარდა გათავისუფლებული ოპერაციებისა) თანხის 5 პროცენტის ოდენობით.\nსაქართველოს საგადასახადო კოდექსის 270-ე მუხლის პირველი ნაწილის თანახმად საგადასახადო სანქცია არის პასუხისმგებლობის ზომა ჩადენილი საგადასახადო სამართალდარღვევისათვის. ამავე მუხლის მე-2 ნაწილის თანახმად, საგადასახადო სანქცია გამოიყენება გაფრთხილების, საურავის, ფულადი ჯარიმის, სამართალდარღვევის საქონლის ან/და სატრანსპორტო საშუალების უსასყიდლოდ ჩამორთმევის სახით, ამ კოდექსით გათვალისწინებულ შემთხვევებში.\nსაქართველოს საგადასახადო კოდექსის 302-ე მუხლის მე-6 ნაწილის მიხედვით, შემოსავლების სამსახურს უფლება აქვს, მომჩივნის დაუსწრებლად განიხილოს საჩივარი, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქმეში არსებული მასალებითა და გადამხდელის მიერ საჩივარში წარმოდგენილი პოზიციის გათვალისწინებით, შემოსავლების სამსახურმა მიიჩნია, რომ ვინაიდან საქმეზე არსებული მასალებით დასტურდება გადასახადის გადამხდელის მიერ სამართალდარღვევის ჩადენის ფაქტი, მომსახურების დეპარტამენტის 2020 წლის 14 იანვრის №011-5 საგადასახადო სამართალდარღვევის ოქმი გამოცემულია კანონმდებლობის მოთხოვნათა სრული დაცვით და არ არსებობს მისი გაუქმების სამართლებრივი საფუძვლები.\n\n\nაღნიშნულიდან გამომდინარე, საქართველოს საგადასახადო კოდექსის 304-ე მუხლის საფუძველზე,\n\n\nვ ბ რ ძ ა ნ ე ბ :\n\n\n1.   შპს ----- ს  საჩივარი არ დაკმაყოფილდეს;\n2.  აღნიშნული  გადაწყვეტილება  შეიძლება  გასაჩივრდეს  საქართველოს  ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვ. გორგასლის ქ. №16) ან სასამართლოში (მის. ქ. თბილისი, აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესის შესაბამისად, ამ გადაწყვეტილების ჩაბარებიდან 20 დღის ვადაში.\nჩამოტვირთვა\nგაზიარება\nთეგები:\nსავალდებულო რეგისტრაცია\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n22\n\nდოკუმენტის დათვალიერება\n\ninfohub@rs.ge",
    "title": "Document 4793885b-ac21-4911-8f3d-8b366f78bf7a"
  }
}