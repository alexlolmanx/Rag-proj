{
  "id": "3bbc97c7-b72d-494c-8537-bc493cbd4ecb",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №21047/2/2023\n21 დეკემბერი 2023\nდოკუმენტის #:\n21047/2/2023\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n20 დეკემბერი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nმომსახურების დეპარტამენტი\nსაკანონმდებლო ნორმა:\nდღგ-ისათვის გათვალისწინებული მოთხოვნების დარღვევა\nჩამოტვირთვა\nგაზიარება\n№21047/2/2023 \n20 დეკემბერი 2023\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: --------- (ს/ნ -------- ) \nმოპასუხე: მომსახურების დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 9.11.2023 წელს განიხილა და მიიღო გადაწყვეტილება --------ას 11.10.2023 წელს რეგისტრირებულ საჩივარზე (რეგისტრაციის №21047/2/2023). დავის საგანი: დღგ-ის გადამხდელად რეგისტრაციის გარეშე საქმიანობა.\n\n\nგასაჩივრებული გადაწყვეტილება:\n1. მომსახურების დეპარტამენტის 27.09.2023 წლის №011-278 საგადასახადო სამართალდარღვევის ოქმი;\n2. შემოსავლების სამსახურის 5.10.2023 წლის №24571 ბრძანება.\n\n\nდარიცხული თანხა: ჯარიმა - 29 556,29 ლარი. \n\n\nფაქტების აღწერა\nმომსახურების დეპარტამენტის 27.09.2023 წლის №011-278 საგადასახადო სამართალდარღვევის ოქმიდან ირკვევა, რომ მომჩივანი 13.09.2023 წელს დაგვიანებით დარეგისტრირდა დღგ-ის გადამხდელად და 1.01.2021-13.09.2023 წწ. პერიოდში განახორციელა დღგ-ის გადამხდელად რეგისტრაციის გარეშე საქმიანობა, რაზეც შეეფარდა საგადასახადო კოდექსის 282-ე მუხლის პირველი ნაწილით გათვალისწინებული სანქცია, რეგისტრაციის გარეშე საქმიანობის პერიოდში განხორციელებული დღგ-ით დასაბეგრი ოპერაციების (გარდა გათავისუფლებული ოპერაციებისა) თანხის 5 პროცენტის ოდენობით (29 556,29 ლარი).\nსაგადასახადო სამართალდარღვევის ოქმი გასაჩივრდა შემოსავლების სამსახურში, რომლის 5.10.2023 წლის №24571 ბრძანებით საჩივარი დაკმაყოფილდა ნაწილობრივ, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\n\n\nშემოსავლების სამსახურის გადაწყვეტილების შინაარსი\nშემოსავლების სამსახური მიუთითებს საგადასახადო კოდექსის 302-ე მუხლის მე-6 ნაწილზე, 43-ე მუხლის მე-4 ნაწილზე, 269-ე მუხლის პირველ და მე-7 ნაწილებზე, 270-ე მუხლის პირველ და მე-2 ნაწილებზე 282-ე მუხლის პირველ ნაწილზე და შემოსავლების სამსახურის უფროსის 11.04.2022 წლის №9021 ბრძანებაზე „საქართველოს საგადასახადო კოდექსის 269-ე მუხლის მე-7 ნაწილის გამოყენების შესახებ მეთოდური მითითების დამტკიცების თაობაზე“, რომლითაც განსაზღვრულია საგადასახადო კოდექსის 282-ე მუხლის პირველი ნაწილის შესაბამისად შეფარდებული ჯარიმისგან ამავე კოდექსის 269-ე მუხლის მე-7 ნაწილის საფუძველზე პირის გათავისუფლების ღონისძიებები.\nზემოაღნიშნული სამართლებრივი ნორმებისა და ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ განსახილველ შემთხვევაში უნდა დაევალოს მომსახურების დეპარტამენტს, \nს გათვალისწინებით, შეისწავლოს სადავო საკითხი და შესწავლის შედეგებიდან გამომდინარე, სათანადო საფუძვლების არსებობის შემთხვევაში, განახორციელოს დარიცხული ჯარიმის კორექტირება (შემცირება).\n\n\nმომჩივნის არგუმენტაცია\nმომჩივანი მიუთითებს, რომ რეგისტრირებულია როგორც ფიზიკური პირი, რომელიც თბილისში ფლობს რამდენიმე კომერციულ ფართს. ამ ეტაპზე გაქირავებული აქვს 4 უძრავი ქონება, საიდანაც ნაწილი გაქირავებულია სს --------ზე (ს/ნ -------) და შპს -------ზე (ს/ნ -------), რომლის შესაბამისადაც ყოველთვიურად აღნიშნული კომპანიები უხდიან საიჯარო ქირას პირად ანგარიშზე. შპს -------ის მიერ ჩარიცხული თანხის ნაწილი წარმოადგენს ძმების თანასაკუთრებაში არსებული კომერციული ფართების გაქირავებიდან მიღებულ შემოსავალს, რომელსაც შესაბამისი მინდობილობის საფუძველზე იღებს მათთვის გადასაცემად. კომერციული ფართი მდებარეობს ქ. თბილისში, --------- №------- (საკადასტრო კოდები: -----------).\nარ არის საქართველოში მუდმივად მცხოვრები და აქამდეც მოცემულ ქონებას ოჯახის ახლობელი აქირავებდა, მიცემული მინდობილობის საფუძველზე. ასევე, აღნიშნული ქონების გაქირავების საგადასახადო ანგარიშსწორებასაც ოჯახის ახლობელის მიერ დაქირავებული ბუღალტერი ახდენდა. სწორედ ამ ბუღალტრის შეცდომის შედეგად მოხდა ის, რომ არც დროულად აცნობა და არც მის შემდგომ იმ საგადასახადო ვალდებულების შესახებ, რომელიც ეხება ერთი კალენდარული წლის განმავლობაში 100 000 ლარის ბრუნვის ქონის შემთხვევაში დღგ-ის გადამხდელად სავალდებულო რეგისტრაციას.\nვინაიდან არ ცხოვრობს საქართველოში, დაბრუნების შემდგომ აღმოაჩინა, რომ საგადასახადო კოდექსში არსებობდა მოცემული რეგულაცია და იგი ვრცელდებოდა როგორც იურიდიულ, ისე ფიზიკურ პირებზე, რის შემდგომაც დაიქირავა კვალიფიციური ბუღალტერი. მასთან კონსულტაციის შემდგომ ნებაყოფლობით 2023 წლის სექტემბერში დარეგისტრირდა დღგ-ის გადამხდელად და მიმართა შემოსავლების სამსახურს კვალიფიციური დღგ-ის გადამხდელის სტატუსის მინიჭების მოთხოვნით. შემდგომ დაადეკლარირა გასული 2021-2023 წლების პერიოდის შემოსავლები, გადაიხადა 100 101 ლარზე დარიცხული გადასახადი 23 512 ლარი და მასზედ დარიცხული საურავი, ხოლო კვალიფიციური სტატუსის მინიჭების შემდგომ გამოუწერა კონტრაჰენტებს საგადასახადო ანგარიშ-ფაქტურები.\nგადასახადის გადამხდელის ბართიდანაც ჩანს, რომ პირნათლად აქვს შესრულებული საგადასახადო ვალდებულებები და არც არასოდეს ყოფილა მისი მიზანი თავი აერიდებინა გადასახადის გადახდისთვის ან რაიმე ფორმით შეემცირებინა ის.\nსწორედ ამის გამო, უნდა გაუქმდეს დაკისრებული ჯარიმა 29 555,99 ლარის ოდენობით. ვინაიდან არის სრული საფუძველი საგადასახადო კოდექსის 269-ე მუხლის მე-7 ნაწილის გამოყენებისთვის და შემოსავლების სამსახურის უფროსის 11.04.2022 წლის №9021 ბრძანების დანართი №2-ის საფუძველზე უნდა მოხდეს დაკისრებული ჯარიმის ჩამოწერა, რადგანაც სრულად მოხდა დავალიანების აღიარება, ამ ეტაპზე სრულად აქვს გამოწერილი კონტრაჰენტებისთის ანგარიშ-ფაქტურები და გადახდილი აქვს დარიცხული დღგ და საურავი. \nყოველი ზემოაღნიშნული ფაქტობრივი გარემოებების და კანონმდებლობით გათვალისწინებული საფუძვლით სრულად უნდა გაუქმდეს 27.09.2023 წლის №011-278 ოქმი, რათა კვლავაც პირნათლად შეძლოს მის მიერ ნაკისრი საგადასახადო ვალდებულებების შესრულება.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო:\nსაგადასახადო კოდექსის 43-ე მუხლის მე-4 ნაწილის მიხედვით, საქართველოს საგადასახადო კანონმდებლობით დადგენილ ვალდებულებათა შეუსრულებლობის ან არაჯეროვნად შესრულების შემთხვევაში გადასახადის გადამხდელს ეკისრება ამ კოდექსით ან/და საქართველოს სხვა საკანონმდებლო აქტებით გათვალისწინებული პასუხისმგებლობა. \nსაგადასახადო კოდექსის 270-ე მუხლის პირველ ნაწილის თანახმად, საგადასახადო სანქცია არის პასუხისმგებლობის ზომა ჩადენილი საგადასახადო სამართალდარღვევისათვის.\nსაგადასახადო კოდექსის 282-ე მუხლის პირველი ნაწილის თანახმად, დღგ-ის გადამხდელად რეგისტრაციის გარეშე საქმიანობა – იწვევს პირის დაჯარიმებას რეგისტრაციის გარეშე საქმიანობის პერიოდში განხორციელებული დღგ-ით დასაბეგრი ოპერაციების (გარდა გათავისუფლებული ოპერაციებისა) თანხის 5 პროცენტის ოდენობით.\nმომჩივანი საჩივარში განმარტავს, რომ დაიქირავა კვალიფიციური ბუღალტერი და მასთან კონსულტაციის შემდგომ ნებაყოფლობით 2023 წლის სექტემბერში დარეგისტრირდა დღგ-ის გადამხდელად და მიმართა შემოსავლების სამსახურს კვალიფიციური დღგ-ის გადამხდელის სტატუსის მინიჭების მოთხოვნით. შემდგომ დაადეკლარირა გასული 2021-2023 წლების პერიოდის შემოსავლები, გადაიხადა 100 101 ლარზე დარიცხული გადასახადი 23 512 ლარი და მასზე დარიცხული საურავი, ხოლო კვალიფიციური სტატუსის მინიჭების შემდგომ გამოუწერა კონტრაჰენტებს საგადასახადო ანგარიშფაქტურები. გადასახადის გადამხდელის პირადი აღრიცხვის ბართით ჩანს, რომ მიზანი არ ყოფილა განზრახ აერიდებინა თავი გადასახადის გადახდისგან, რასაც პირნათლად გადახდილი საგადასახადო ვალდებულებები მოწმობს და არც არასოდეს ყოფილა მისი მიზანი თავი აერიდებინა გადასახადის გადახდისგან ან რაიმე ფორმით შემემცირებინა ის.\nმომჩივნის არგუმენტთან დაკავშირებით, საბჭო აღნიშნავს, რომ შემოსავლების სამსახურის 5.10.2023 წლის №24571 ბრძანებით მომსახურების დეპარტამენტს დაევალა, შემოსავლების სამსახურის უფროსის 11.04.2022 წლის №9021 ბრძანების გათვალისწინებით, შეისწავლოს სადავო საკითხი და შესწავლის შედეგებიდან გამომდინარე, სათანადო საფუძვლების არსებობის შემთხვევაში, განახორციელოს დარიცხული ჯარიმის კორექტირება (შემცირება).\nაღნიშნულიდან გამომდინარე, საბჭო იზიარებს შემოსავლების სამსახურის პოზიციას და მიაჩნია, რომ არ არსებობს სადავო საკითხზე განსხვავებული გადაწყვეტილების მიღების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა:\n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდღგ-ის გადამხდელად რეგისტრაციის გარეშე საქმიანობა\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n27\n\nდოკუმენტის დათვალიერება\n\ninfohub@rs.ge",
    "title": "Document 3bbc97c7-b72d-494c-8537-bc493cbd4ecb"
  }
}