{
  "id": "88f0a464-5967-42cd-bdf4-b952f6a6b88e",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nბრძანება N 799\n24 იანვარი 2023\nდოკუმენტის #:\n799\nდოკუმენტის ტიპი:\nშემოსავლების სამსახურის დავების გადაწყვეტილება\nსტატუსი:\nმოქმედი\nმიღების თარიღი:\n24 იანვარი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nშემოსავლების სამსახურის უფროსი/დავების საბჭოს თავმჯდომარე\nგადაწყვეტილების შინაარსი:\nდაკმაყოფილდა\nდამრიცხველი ორგანო:\nსაბაჟო დეპარტამენტი\nსაკანონმდებლო ნორმა:\nსაჩივრის განხილვა, საბაჟო სამართალდარღვევა. პასუხისმგებლობის ზოგადი პრინციპები\nჩამოტვირთვა\nგაზიარება\nბრძანება N 799\n24.01.2023\n\n\n\n\n\n\nფ/პ ------------ (პ/ნ ------------)\n(მის: ----------------------------)\n2022 წლის 21 დეკემბრის საჩივრის \nდაკმაყოფილების თაობაზე\n\n\n\n\nშემოსავლების სამსახურმა დავების განხილვის საბჭოს 2023 წლის 13 იანვრის სხდომაზე (ოქმი №2) განიხილა ფ/პ ----------- (პ/ნ ------------) №232114/21-14 საჩივარი, რომელიც ეხება შემოსავლების სამსახურის 2021 წლის 28 ივლისის №24835 ბრძანებით განსაზღვრული 5 დღიანი ვადის აღდგენას.\n\n\nმომჩივნის არგუმენტაცია:\nსაჩივრის ავტორი ითხოვს შემოსავლების სამსახურის 2021 წლის 28 ივლისის №24835 ბრძანებით განსაზღვრული 5 დღიანი ვადის აღდგენას, რათა ჩაეთვალოს გადახდილი საფასური.\n\n\nფაქტობრივი გარემოებები:\nშემოსავლების სამსახურის 2021 წლის 28 ივლისის №24835 ბრძანებით ფ/პ ------------ (პ/ნ ------------) №62077/1/2021 საჩივარი დაკმაყოფილდა ნაწილობრივ და ბრძანების სარეზოლუციო ნაწილის მე-2 პუნქტით, მომჩივანს მიეცა წინადადება №24835 ბრძანების ჩაბარებიდან 5 სამუშაო დღის ვადაში დადგენილი წესით გადაიხადოს „საჯარო სამართლის იურიდიული პირის  – შემოსავლების სამსახურის მიერ მომსახურების გაწევისათვის საფასურებისა და მათი განაკვეთების დამტკიცების შესახებ“ საქართველოს მთავრობის 2010 წლის 30 მარტის №96 დადგენილებით გათვალისწინებული შესაბამისი საფასური და საბაჟო დეპარტამენტს წარუდგინოს საფასურის გადახდის დამადასტურებელი დოკუმენტი;\nბრძანების სარეზოლუციო ნაწილის მე-3 პუნქტით დადგინდა, რომ ბრძანების სარეზოლუციო ნაწილის მე-2 პუნქტის შესრულების შემთხვევაში, მომჩივანი საქართველოს საბაჟო კოდექსის 163-ე მუხლის მე-11 ნაწილის საფუძველზე გათავისუფლდეს  2021 წლის  15 ივნისის №EL138768 საბაჟო სამართალდარღვევის ოქმით დაკისრებული ჯარიმისგან;\nამავე ბრძანების სარეზოლუციო ნაწილის მე-4 პუნქტით კი, საბაჟო დეპარტამენტს დაევალა ბრძანების სარეზოლუციო ნაწილის მე-2 და მე-3 პუნქტების შესრულების შედეგების გათვალისწინებით განახორციელოს შესაბამისი კორექტირება მომჩივნის პირადი აღრიცხვის ბარათზე;\nდანარჩენ ნაწილში საჩივარი არ დაკმაყოფილდა.\nსაბაჟო დეპარტამენტის 2022 წლის 22 დეკემბრის №21-10/116507 გადაწყვეტილებიდან ირკვევა, რომ მომჩივანმა 2022 წლის 20 დეკემბრის №231014/21 განცხადებით მიმართა საბაჟო დეპარტამენტს,წარუდგინა საგადასახადო დავალება, რომლის მიხედვით სახაზინო კოდზე „707017021“ 2022 წლის 20 დეკემბერს გადახდილია 150 ლარი დანიშნულებით: „სსიპ - საქართველოს შემოსავლების სამსახურის მიერ გაწეული მომსახურების საფასური, ბრძანება №24835 28.07.2021წ.”.\nვინაიდან, მომჩივნის მიერ შემოსავლების სამსახურის 2021 წლის 28 ივლისის №24835 ბრძანების შემოსავლების სამახურის ოფიციალურ ვებგვერდზე გაცნობიდან, კერძოდ, 2021 წლის 28 ოქტომბრიდან 5 სამუშაო დღეში, 2021 წლის 5 ნოემბრამდე პერიოდში, სახაზინო კოდზე „707017021“ 150 ლარის გადახდა არ განხორციელდა საქართველოს მთავრობის 2010 წლის 30 მარტის №96 „საჯარო სამართლის იურიდიული პირის - შემოსავლების სამსახურის მიერ მომსახურების გაწევისათვის საფასურებისა და მათი განაკვეთების დამტკიცების შესახებ“ დადგენილების მე-13 გრაფის (სეს ესნ-ის 8703 სასაქონლო პოზიციით გათვალისწინებული მექანიკური სატრანსპორტო საშუალების, რომლის შიგაწვის ძრავას ცილინდრის მუშა მოცულობა 50 სმ3-ზე მეტია ავტოსატრანსპორტო საშუალების გაფორმების მიზნით, საბაჟო დეკლარაციის წარდგენის ვადის გაგრძელება საბაჟო საწყობში დროებით დასაწყობების გარეშე) შესაბამისად, სხვა ჯარიმების ბარათზე არ შემცირდა 2021 წლის 15 ივნისის №EL138768 საბაჟო სამართალდარღვევის ოქმის საფუძველზე დარიცხული ჯარიმის თანხა 1000 ლარი, რაც მომჩივანს ეცნობა საბაჟო დეპარტამენტის 2022 წლის 22 დეკემბრის №21-10/116507 გადაწყვეტილებით.\n\n\nშემოსავლების სამსახურმა მიიჩნია, რომ მომჩივნის მოთხოვნა უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის 302-ე მუხლის მე-6 ნაწილის შესაბამისად, დავის განმხილველ ორგანოებს უფლება აქვთ, საჩივარი განიხილონ დისტანციურად, ტექნიკურ საშუალებათა გამოყენებით. მათ ასევე უფლება აქვთ, საჩივარი განიხილონ მომჩივნის დაუსწრებლად, თუ საქმეში არსებული მასალებიდან სრულად დგინდება დავის საგანთან დაკავშირებული ფაქტობრივი გარემოებები.\nსაქართველოს ზოგადი ადმინისტრაციული კოდექსის 94-ე მუხლის მე-2 ნაწილის მიხედვით, თუ დაინტერესებული მხარე ვალდებულია დაიცვას დადგენილი ვადა, აღნიშნული ვადის დინება დაიწყება მხოლოდ დაინტერესებული მხარისათვის შესაბამისი დოკუმენტის ან ინფორმაციის გადაცემის ან ამ ინფორმაციის ოფიციალური გამოქვეყნების დღიდან.\nამავე მუხლის მე-3 ნაწილით კი გაშვებული ვადა უნდა აღდგეს, თუ დაინტერესებულმა მხარემ კანონით ან ადმინისტრაციული ორგანოს მიერ დადგენილი ვადა გაუშვა არაბრალეულად – დაუძლეველი  ძალის,  ავადმყოფობის,  ადმინისტრაციული  ორგანოს  მიზეზით  ან  სხვა  საპატიო მიზეზით. მე-4 ნაწილის შესაბამისად, კი დაინტერესებული მხარე გაშვებული ვადის აღდგენის შესახებ წერილობითი განცხადებით მიმართავს ადმინისტრაციულ ორგანოს ამ მუხლის მე-3 ნაწილში აღნიშნული გარემოებათა აღმოფხვრიდან არა უგვიანეს 15 დღისა. განცხადებას უნდა დაერთოს შესაბამისი დოკუმენტები და მასალები, რომლებიც ადასტურებენ ვადის გაშვების საპატიო საფუძვლის არსებობას.\nამავე მუხლის მე-6 ნაწილის თანახმად, ადმინისტრაციული ორგანო უფლებამოსილია აღადგინოს დაინტერესებული მხარის მიერ საპატიო მიზეზით გაშვებული, ამავე ადმინისტრაციული ორგანოს მიერ დადგენილი ვადაც, თუ ეს არ არის აკრძალული კანონით და ზიანს არ აყენებს მესამე პირის უფლებას ან კანონიერ ინტერესს.\nზემოაღნიშნული სამართლებრივი ნორმებისა და დადგენილი ფაქტობრივი გარემოებების გათვალისწინებით, შემოსავლების სამსახურმა მიიჩნია, რომ მომჩივნის მიერ №30294473 საგადახდო დავალებით სახაზინო კოდზე „707017021“ 150 ლარი 2022 წლის 20 დეკემბერს გადახდილია შემოსავლების სამსახურის  2021  წლის  28  ივლისის  №24835  ბრძანების  აღსრულების  მიზნით. შესაბამისად, უნდა დაევალოს საბაჟო დეპარტამენტს გაითვალისწინოს საბაჟო დეპარტამენტისათვის წარდგენილი „საჯარო სამართლის იურიდიული პირის – შემოსავლების სამსახურის მიერ მომსახურების გაწევისათვის საფასურებისა და მათი განაკვეთების დამტკიცების შესახებ“ საქართველოს მთავრობის 2010 წლის 30 მარტის №96 დადგენილებით გათვალისწინებული შესაბამისი საფასურის გადახდის დოკუმენტი და განახორციელოს შესაბამისი კორექტირება (შემცირება) მომჩივნის პირადი აღრიცხვის ბარათზე.\n\n\n\n\nსაქართველოს საგადასახადო კოდექსის 304-ე მუხლის საფუძველზე,\nვ ბ რ ძ ა ნ ე ბ:\n\n\n\n\n1.  ფ/პ ------------ (პ/ნ ------------) საჩივარი დაკმაყოფილდეს;\n2. დაევალოს საბაჟო დეპარტამენტს გაითვალისწინოს საბაჟო დეპარტამენტისათვის წარდგენილი „საჯარო სამართლის იურიდიული პირის – შემოსავლების სამსახურის მიერ მომსახურების გაწევისათვის საფასურებისა და მათი განაკვეთების დამტკიცების შესახებ“ საქართველოს მთავრობის 2010 წლის 30 მარტის №96 დადგენილებით გათვალისწინებული შესაბამისი საფასურების გადახდის დოკუმენტები და განახორციელოს შესაბამისი კორექტირება (შემცირება) მომჩივნის პირადი აღრიცხვის ბარათზე;\n3. ბრძანება შეიძლება გასაჩივრდეს საქართველოს ფინანსთა სამინისტროსთან არსებულ დავების განხილვის საბჭოში (მის: ქ. თბილისი, ვახტანგ გორგასლის ქ. №16) ან თბილისის საქალაქო სასამართლოში (მის: ქ. თბილისი, დავით აღმაშენებლის ხეივანი №64), საქართველოს საგადასახადო კოდექსის XIV კარით დადგენილი წესით, ამ ბრძანების ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nუკუკავშირი\nაგრეთვე ეძებენ\nდოკუმენტის სტატისტიკა\n\n18\n\nდოკუმენტის დათვალიერება\n\ninfohub@rs.ge",
    "title": "Document 88f0a464-5967-42cd-bdf4-b952f6a6b88e"
  }
}