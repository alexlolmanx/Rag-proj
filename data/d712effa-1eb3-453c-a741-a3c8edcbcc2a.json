{
  "id": "d712effa-1eb3-453c-a741-a3c8edcbcc2a",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება N18399/2/2022\n11 აპრილი 2023\nდოკუმენტის #:\n18399/2/2022\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n23 თებერვალი 2023\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nქონების გადასახადის გადამხდელი და დაბეგვრის ობიექტი, მიწაზე ქონების გადასახადის გადამხდელი და დაბეგვრის ობიექტი\nჩამოტვირთვა\nგაზიარება\n№18399/2/2022\n23.02.2023  \n\n\nგ ა დ ა წ ყ ვ ე ტ ი ლ ე ბ ა \n\n\n\n\n﻿\nმომჩივანი: „----------“ (პ/ნ ----------) \nმოპასუხე: : აუდიტის დეპარტამენტი\n\n\nსაქართველოს ფინანსთა სამინისტროსთან არსებულმა დავების განხილვის საბჭომ, 23.02.2023 წელს განიხილა და მიიღო გადაწყვეტილება ----------ის 7.12.2022 წელს რეგისტრირებულ საჩივარზე (რეგისტრაციის №18399/2/2022). \n\n\nდავის საგანი\nსაქართველოს ფინანსთა სამინისტროსთან არსებული დავების განხილვის საბჭოს 14.04.2022 წლის №15049/2/2021 გადაწყვეტილების აღსრულების შედეგები.\n\n\nგასაჩივრებული გადაწყვეტილება:\nაუდიტის დეპარტამენტის 10.11.2022 წლის №006-503 საგადასახადო მოთხოვნა. \n\n\nდარიცხული თანხა: 21 959,82 ლარი.\nმათ შორის:\nქონების გადასახადი - 10 901\nჯარიმა - 5 451 \nსაურავი - 5 607,82\n\n\nფაქტების აღწერა/დარიცხვის საფუძვლები\nაუდიტის დეპარტამენტის 14.05.2021 წლის №14297 ბრძანების საფუძველზე ჩატარდა მომჩივნის საქმიანობის კამერალური საგადასახადო შემოწმება 2018, 2019 და 2020 წლების ქონების გადასახადით დასაბეგრი ობიექტიდან (გარდა მიწისა) გამომდინარე ქონების გადასახადში (გარდა მიწისა) საგადასახადო ვალდებულებების სისწორის განსაზღვრის მიზნით.\nშემოწმების შედეგები აისახა 18.06.2021 წლის საგადასახადო შემოწმების აქტში, საიდანაც ირკვევა, რომ მომჩივანს (ოჯახს) 2018, 2019 და 2020 წლების საანგარიშო პერიოდებში უფიქსირდება 40 000 ლარიდან 100 000 ლარამდე და 100 000 ლარზე მეტი შემოსავალი. საჯარო რეესტრის ეროვნული სააგენტოს ინფორმაციით გადამხდელს 2018, 2019, და 2020 წლების საანგარიშო პერიოდში საკუთრებაში აქვს ქონების გადასახადით დასაბეგრი ქონება, რომლის ღირებულება საგადასახადო კოდექსის მე-202 მუხლის საფუძველზე, განისაზღვრა საბაზრო ფასით.\nსაგადასახადო კოდექსის მე-200, 201-ე და 202-ე მუხლების საფუძველზე, მომჩივანს დაერიცხა ქონების გადასახადი შესაბამისი საანგარიშო პერიოდების მიხედვით. გადასახადის გადამხდელს ასევე შეეფარდა საგადასახადო კოდექსის 275-ე მუხლით გათვალისწინებული ჯარიმა.\nშემოწმების აქტის საფუძველზე გამოიცა აუდიტის დეპარტამენტის 29.06.2021 წლის №21237 ბრძანება და 30.06.2021 წლის №006-458 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 3.09.2021 წლის №31129 ბრძანებით საჩივარი არ დაკმაყოფილდა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\nსაბჭოს 14.04.2022 წლის №15049/2/2021 გადაწყვეტილებით მომჩივანს მიეცა წინადადება, ამ გადაწყვეტილების ჩაბარებიდან 15 კალენდარული დღის ვადაში აუდიტის დეპარტამენტს წარუდგინოს მტკიცებულება ექსპერტიზის დანიშვნის თაობაზე. აუდიტის დეპარტამენტს დაევალა, ექსპერტიზის დასკვნის წარდგენის შემთხვევაში, წარდგენილი მტკიცებულებების შესწავლა და შესწავლის შედეგების გათვალისწინებით, სათანადო საფუძვლების არსებობის შემთხვევაში, შემოწმებით დარიცხული თანხების კორექტირება (შემცირება) და შედეგების ასახვა გადასახადის გადამხდელის პირადი აღრიცხვის ბარათზე. დანარჩენ ნაწილში საჩივარი არ დაკმაყოფილდა.\nსაბჭოს 14.04.2022 წლის №15049/2/2021 გადაწყვეტილების აღსრულების შედეგად, აუდიტის დეპარტამენტის 27.10.2022 წლის დასკვნის საფუძველზე, საგადასახადო შემოწმებით დადგენილი მონაცემები დარჩა უცვლელი.\nაუდიტის დეპარტამენტის 27.10.2022 წლის დასკვნის საფუძველზე გადასახადის გადამხდელს წარედგინა ამავე დეპარტამენტის 10.11.2022 წლის №006-503 საგადასახადო მოთხოვნა, რაც გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nმომჩივნის არგუმენტაცია\nმომჩივანი აღნიშნავს, რომ საქართველოს ფინანსთა სამინისტროსთან არსებული დავების განხილვის საბჭოს №15049/2/2021 გადაწყვეტილების შესაბამისად ვერ იქნა დადგენილ ვადაში წარდგენილი ექსპერტიზის დასკვნა, რის გამოც შემოწმების შედეგები დარჩა უცვლელი. ითხოვს დამატებით ვადას ექსპერტიზის დასკვნის წარმოდგენისთვის.\n\n\nდავების განხილვის საბჭო\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 201-ე მუხლის „გ.ა“ ქვეპუნქტის თანახად, ქონების გადასახადის გადამხდელია ფიზიკური პირი მის საკუთრებაში არსებულ უძრავ ქონებაზე (მათ შორის, დაუმთავრებელ მშენებლობაზე, შენობა-ნაგებობაზე ან მათ ნაწილზე), იახტებზე (კატარღებზე), შვეულმფრენებზე, თვითმფრინავებსა და საგარეო-ეკონომიკური საქმიანობის ეროვნული სასაქონლო ნომენკლატურის 8703 კოდით განსაზღვრულ მსუბუქ ავტომობილებზე.\nსაგადასახადო კოდექსის 205-ე მუხლის მე-12 ნაწილის თანახმად, ფიზიკური პირი ქონების გადასახადის დეკლარაციას საგადასახადო ორგანოს წარუდგენს არა უგვიანეს კალენდარული წლის 1 ნოემბრისა. დეკლარაციაში მონაცემები დასაბეგრი ქონების შესახებ შეიტანება გასული საგადასახადო წლის მიხედვით, ხოლო დასაბეგრი მიწის შესახებ – მიმდინარე საგადასახადო წლის მიხედვით. \nსაგადასახადო კოდექსის 206-ე მუხლის პირველი ნაწილის „ა“ ქვეპუნქტის თანახმად, შესაბამისი დაბეგვრის ობიექტის მიხედვით ქონების გადასახადისაგან გათავისუფლებულია ფიზიკური პირის დასაბეგრი ქონება (გარდა მიწისა), თუ ამ პირის ოჯახის მიერ მიმდინარე კალენდარული წლის წინა წლის განმავლობაში მიღებული შემოსავლები არ აღემატება 40 000 ლარს.\nსაგადასახადო კოდექსის 275-ე მუხლის მე-2 ნაწილის თანახმად საგადასახადო დეკლარაციაში/გაანგარიშებაში გადასახადის თანხის შემცირება, გარდა ამ მუხლის პირველი, 21 და 22 ნაწილებით გათვალისწინებული შემთხვევებისა, − იწვევს დაჯარიმებას შემცირებული გადასახადის თანხის 50 პროცენტის ოდენობით.\nსაბჭოს 14.04.2022 წლის №15049/2/2021 გადაწყვეტილებით მომჩივანს მიეცა წინადადება, ამ გადაწყვეტილების ჩაბარებიდან 15 კალენდარული დღის ვადაში აუდიტის დეპარტამენტს 3 წარუდგინოს მტკიცებულება ექსპერტიზის დანიშვნის თაობაზე. აუდიტის დეპარტამენტს დაევალა, ექსპერტიზის დასკვნის წარდგენის შემთხვევაში, წარდგენილი მტკიცებულებების შესწავლა და შესწავლის შედეგების გათვალისწინებით, სათანადო საფუძვლების არსებობის შემთხვევაში, შემოწმებით დარიცხული თანხების კორექტირება (შემცირება) და შედეგების ასახვა გადასახადის გადამხდელის პირადი აღრიცხვის ბარათზე.\nსაბჭოს 14.04.2022 წლის №15049/2/2021 გადაწყვეტილების აღსრულების შედეგად შედგენილი აუდიტის დეპარტამენტის 27.10.2022 წლის დასკვნის მიხედვით, გადასახადის გადამხდელის მიერ დადგენილ ვადაში არ იქნა წარდგენილი მტკიცებულებები. აღნიშნულიდან გამომდინარე, საგადასახადო შემოწმებით დადგენილი მონაცემები დარჩა უცვლელი. \nსაბჭო ყურადღებას ამახვილებს იმ გარემოებაზე, რომ გადასახადის გადამხდელის მიერ დადგენილ ვადაში არ იქნა წარდგენილი აუდიტის დეპარტამენტისთვის მტკიცებულება ექსპერტიზის დანიშვნის თაობაზე, აღნიშნულიდან გამომდინარე საბჭო მიიჩნევს, რომ აუდიტის დეპარტამენტის 27.10.2022 წლის დასკვნა გამოცემულია საბჭოს 14.04.2022 წლის №15049/2/2021 გადაწყვეტილების შესაბამისად და არ არსებობს საჩივრის დაკმაყოფილების საფუძველი.\n\n\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n﻿\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდაბეგვრის ობიექტი და ღირებულება\nფიზიკური პირის ქონების გადასახადის დეკლარირება\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n54\n\nდოკუმენტის დათვალიერება\n\ninfohub@rs.ge",
    "title": "Document d712effa-1eb3-453c-a741-a3c8edcbcc2a"
  }
}