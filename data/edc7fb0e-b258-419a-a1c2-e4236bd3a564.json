{
  "id": "edc7fb0e-b258-419a-a1c2-e4236bd3a564",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №25831/2/2025\n23 დეკემბერი 2025\nდოკუმენტის #:\n25831/2/2025\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n16 დეკემბერი 2025\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nკონსოლიდირებული ცვლილება\nძირითადი/კონსოლიდირებული დოკუმენტი\nდამრიცხველი ორგანო:\nაუდიტის დეპარტამენტი\nსაკანონმდებლო ნორმა:\nდღგ-ის თანხის კორექტირება, დავის განმხილველი ორგანოს გადაწყვეტილება\nჩამოტვირთვა\nგაზიარება\n1\nI ეტაპი - შემოსავლების სამსახური\n2 დოკუმენტი\n2\nII ეტაპი - ფინანსთა სამინისტრო\n1 დოკუმენტი\n3\nIII ეტაპი - სასამართლო\n0 დოკუმენტი\n№25831/2/2025\n16 დეკემბერი 2025\n\n\nგ ა დ ა წ ყ ვ ე ტ ი ლ ე ბ ა\n\n\n\n\nმომჩივანი: შპს „-------“ (ს/ნ „-------“)\nმოპასუხე: აუდიტის დეპარტამენტი\n\n\n\n\nსაქართველოს ფინანსთა სამინისტროსთან არსებულმა დავების განხილვის საბჭომ,13.11.2025 წელს განიხილა და მიიღო გადაწყვეტილება შპს „-------“-ის 9.09.2025 წელს რეგისტრირებულ საჩივარზე (რეგისტრაციის №25831/2/2025). \n\n\nდავის საგანი:\n1. საქართველოს ფინანსთა სამინისტროსთან არსებული დავების განხილვის საბჭოს 1.05.2025 წლის №25040/2/2025 გადაწყვეტილების აღსრულების შედეგები;\n2. ტექნიკური უზუსტობის გასწორების შესახებ აუდიტის დეპარტამენტის ბრძანება.\n\n\nგასაჩივრებული გადაწყვეტილება:\n1. აუდიტის დეპარტამენტის 27.08.2025 წლის №006-343 საგადასახადო მოთხოვნა;\n2. აუდიტის დეპარტამენტის 3.09.2025 წლის №006-348 საგადასახდო მოთხოვნა.\n\n\nდარიცხული თანხა:\n27.08.2025 წლის №006-343 საგადასახადო მოთხოვნა - 95 345,82 ლარი.\nმათ შორის:\nგადასახადი - 3 311\nდღგ - 5 287\nსაშემოსავლო გადასახადი - (- 1 484)\nქონების გადასახადი - (- 492)\nჯარიმა - 51 453\nსაურავი - 40 581,82\n\n\n3.09.2025 წლის №006-348 საგადასახადო მოთხოვნა - 47 200,82 ლარი.\nმათ შორის:\nგადასახადი - 3 311\nდღგ - 5 287\nსაშემოსავლო გადასახადი - (-1 484)\nქონების გადასახადი - (- 492)\nჯარიმა - 3 308\nსაურავი - 40 581,82\n\n\nფაქტების აღწერა/დარიცხვის საფუძვლები\nაუდიტის დეპარტამენტის 25.12.2024 წლის გასვლითი საგადასახადო შემოწმების აქტით შემოწმებულია მომჩივნის საქმიანობის 1.01.2021 წლიდან 1.01.2024 წლამდე პერიოდი. შემოწმების აქტიდან ირკვევა, რომ სადავო დარიცხვა გამოწვეულია შემდეგი გარემოებებით:\nშესამოწმებელ პერიოდში, გადასახადის გადამხდელს დამკვეთისაგან მიღებული აქვს ავანსები, რაზეც პირმა გამოწერა ავანსის საგადასახადო ანგარიშ-ფაქტურები და დაბეგრა დამატებული ღირებულების გადასახადით. პირს ასევე გამოწერილი აქვს ძირითადი („ეა“) საგადასახადო ანგარიშფაქტურები, რომელსაც ნაშთავს ავანსის საგადასახადო ანგარიშ-ფაქტურებით, რათა არ მოხდეს ერთი და იგივე ოპერაციის თანხის ორჯერ დაბეგვრა. რიგ შემთხვევაში პირს განაშთვები აქვს არასწორად, კერძოდ:\n1) ერთი ოპერაციის ძირითადი საგადასახადო ანგარიშ-ფაქტურები შემცირებული აქვს სხვა ოპერაციის ავანსის საგადასახადო ანგარიშ-ფაქტურებით;\n2) დამკვეთთან დადებული ხელშეკრულების თანახმად, პირს არ შეეძლო ერთი მომსახურების ფარგლებში გამოწერილი ყველა „ეა“ საგადასახადო ანგარიშ- ფაქტურის შემცირება ავანსის საგადასახადო ანგარიშ-ფაქტურებით. კონტრაქტი ითვალისწინებდა ავანსის საგადასახადო ანგარიშ-ფაქტურების განაშთვის პირობებს, კონტრაქტის ფარგლებში დამკვეთი განსაზღვრავდა რომელი „ეა“ საგადასახადო ანგარიშ-ფაქტურა უნდა შემცირებულიყო ავანსის საგადასახადო ანგარიშ-ფაქტურით და რა თანხით. \nსაგადასახადო კოდექსის 159-ე და 1601 მუხლების გათვალისწინებით დაკორექტირდა დღგ-ით დასაბეგრი ბრუნვები ორი სახის პროექტის ფარგლებში გაწეულ მომსახურებებზე: \n1. რომელიც დაიწყო შესამოწმებელ პერიოდამდე და შესამოწმებელ პერიოდში გაგრძელდა;\n2. რომელიც დაიწყო შესამოწმებელ პერიოდში და არ დამთავრებულა. შედეგად, დაერიცხა გადასახადი და საგადასახადო კოდექსის 275-ე მუხლით გათვალისწინებული ჯარიმა. \nშემოწმების აქტის საფუძველზე გადასახადის გადამხდელს წარედგინა აუდიტის დეპარტამენტის 26.12.2024 წლის №006-570 საგადასახადო მოთხოვნა, რაც გასაჩივრდა შემოსავლების სამსახურში. შემოსავლების სამსახურის 18.03.2025 წლის №4797 ბრძანებით საჩივარი დაკმაყოფილდა ნაწილობრივ, რაც არ დაკმაყოფილებული საკითხის ნაწილში გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში.\nსაბჭოს 1.05.2025 წლის №25040/2/2025 გადაწყვეტილებით საჩივარი დაკმაყოფილდა ნაწილობრივ. ნაწილობრივ გაუქმდა შემოსავლების სამსახურის 18.03.2025 წლის №4797 ბრძანება. აუდიტის დეპარტამენტს დაევალა უზრუნველყოს დასაბეგრი ოპერაციის თანხის კორექტირების საფუძვლების შესწავლა წარმოდგენილი მტკიცებულებების გათვალისწინებით (მათ შორის საჭიროების შემთხვევაში შესამოწმებელი პერიოდის გაზრდის საფუძველზე) და სათანადო საფუძვლების არსებობის შემთხვევაში, უზრუნველყოს მომჩივნის საგადასახადო ვალდებულებების კორექტირება (შემცირება).\nსაბჭოს 1.05.2025 წლის №25040/2/2025 გადაწყვეტილების აღსრულების შედეგებზე შედგენილი აუდიტის დეპარტამენტის 25.08.2025 წლის დასკვნის მიხედვით, აუდიტის დეპარტამენტმა გაითვალისწინა დავების განხილვის საბჭოს გადაწყვეტილება, შეისწავლა გადასახადის გადამხდელის მიერ დავის წარმოების პროცესში დამატებით წარმოდგენილი ინფორმაცია/დოკუმენტაცია (საავტომობილო გზების დეპარტამენტის მიერ ხელშეკრულების ცალმხრივად შეწყვეტა) და მიიღო გადაწყვეტილება, რომლის მიხედვითაც დაკორექტირდა დღგ-ით დასაბეგრი ბრუნვები.\nაუდიტის დეპარტამენტის 25.08.2025 წლის დასკვნის საფუძველზე გადასახადის გადამხდელს წარედგინა ამავე დეპარტამენტის 27.08.2025 წლის №006-343 საგადასახადო მოთხოვნა.\nაუდიტის დეპარტამენტის 1.09.2025 წლის დასკვნის მიხედვით, აუდიტის დეპარტამენტმა გაითვალისწინა დავების განხილვის საბჭოს გადაწყვეტილება, შეისწავლა გადასახადის გადამხდელის მიერ დავის წარმოების პროცესში დამატებით წარმოდგენილი ინფორმაცია/დოკუმენტაცია (საავტომობილო გზების დეპარტამენტის მიერ ხელშეკრულების ცალმხრივად შეწყვეტა) და მიიღო გადაწყვეტილება, რომლის მიხედვითაც დაკორექტირდა დღგ-ით დასაბეგრი ბრუნვები, რაზეც შედგა 25.08.2025 წლის დასკვნა. ვინაიდან საგადასახადო კოდექსის 275-ე მუხლის მე-5 ნაწილით, საგადასახადო შემოწმების შედეგად ამ მუხლის შესაბამისად ამ მუხლის შესაბამისად შეფარდებული ჯარიმების ჯამური ოდენობა არ უნდა აღემატებოდეს ამ საგადასახადო შემოწმების შედეგად გადასახდელად დარიცხული გადასახადის თანხის ოდენობას, 25.08.2025 წლის დასკვნაში ტექნიკური ხარვეზის გასწორების მიზნით გადასახადის გადამხდელს დამატებით უნდა შეუმცირდეს ჯარიმა - 48 145 ლარი.\nაუდიტის დეპარტამენტის 1.09.2025 წლის დასკვნის საფუძველზე გადასახადის გადამხდელს წარედგინა ამავე დეპარტამენტის 3.09.2025 წლის №006-348 საგადასახადო მოთხოვნა.\nაუდიტის დეპარტამენტის 27.08.2025 წლის №006-343 და 3.09.2025 წლის №006-348 საგადასახადო მოთხოვნები გასაჩივრდა საქართველოს ფინანსთა სამინისტროსთან არსებულ დავების განხილვის საბჭოში. \n\n\nმომჩივნის არგუმენტაცია \nმომჩივანი ითხოვს ბათილად იქნეს ცნობილი შემოსავლების სამსახურის 3.09.2025 წლის №006-348 საგადასახადო მოთხოვნა. საჩივრის ფაქტობრივი და სამართლებრივი საფუძვლები: \n1. აუდიტის დეპარტამენტმა 2024 წლის 25 დეკემბერს გამოსცა შპს „--------“-ის (ს/ნ „-------“) საგადასახადო შემოწმების აქტი (სააღრიცხვო №1626). აღნიშნული აქტის საფუძველზე 2025 წლის 26 დეკემბერს აუდიტის დეპარტამენტმა გამოსცა №27367 ბრძანება, რითიც შპს „-------“-ს ბიუჯეტში დამატებით გადასახდელად დაერიცხა 334 029 ლარი, მათ შორის: ძირითადი გადასახადი 193 090 ლარი, ჯარიმა 140 939 ლარი. 2024 წლის 26 დეკემბერს შემოსავლების სამსახურის 2024 წლის 26 დეკემბრის ბრძანება №27367 საფუძველზე, აუდიტის დეპარტამენტმა შპს „-------“-ის მიმართ გამოსცა №006-570 საგადასახადო მოთხოვნა, რის საფუძველზეც კომპანიას გადასახდელად დაერიცხა 391 862,98 ლარი.\nშპს „-------“-ის მიერ ზემოჩამოთვლილი სამართლებრივი აქტები დადგენილი წესით გასაჩივრებულ იქნა ჯერ შემოსავლების სამსახურში (საჩივრის ნომერი №94151/1/2025), ხოლო შემდეგ საქართველოს ფინანსთა სამინისტროსთან არსებული დავების საბჭოში (საჩივრის ნომერი 25040/2/2025). დავების განმხილველი ორივე საბჭოს მიერ შპს „-------“-ის საჩივარი დაკმაყოფილდა ნაწილობრივ (შემოსავლების სამსახურის 2025 წლის 18 მარტის №4797 გადაწყვეტილება, საქართველოს ფინანსთა სამინისტროსთან არსებული დავების საბჭოს 2025 წლის 1 მაისის გადაწყვეტილება №25040/2/2025) და შემოსავლების სამსახურს დაევალა მომჩივნის მიერ წარდგენილი დოკუმენტაციის შესწავლის საფუძველზე დარიცხული გადასახადის გადაანგარიშება (შემცირება). \n2025 წლის 3 სექტემბერს შპს „-------“-მა ჩაიბარა აუდიტის დეპარტამენტის №006-348 საგადასახადო მოთხოვნა და აუდიტის დეპარტამენტის 2025 წლის 1 სექტემბრის დასკვნა შპს „-------“-ის საგადასახადო შემოწმების შედეგების გადაანგარიშებაზე. აღნიშნული დასკვნის თანახმად, ჯამურად დარიცხულმა გადასახადმა შეადგინა 3310 ლარი, ხოლო დარიცხულმა ჯარიმამ 3308 ლარი. 2025 წლის 3 სექტემბერს მიღებულ აუდიტის დეპარტამენტის №006-348 საგადასახადო მოთხოვნაში საურავის თანხად განსაზღვრულია 40 581,82 ლარი.\nსაჩივრის სამართლებრივი საფუძველია საქართველოს საგადასახადო კოდექსის 299-ე მუხლი. აუდიტის დეპარტამენტის მიერ საქართველოს ფინანსთა სამინისტროსთან არსებული დავების განხილვის საბჭოს 2025 წლის 1 მაისის გადაწყვეტილება №25040/2/2025 აღსრულდა არასრულყოფილად, ვინაიდან შესაბამისი თანხით არ დაკორექტირდა დარიცხული საურავი.\nზემოაღნიშნულიდან გამომდინარე, უნდა დაკმაყოფილდეს საჩივარი და ბათილად იქნეს ცნობილი აუდიტის დეპარტამენტის 2025 წლის 3 სექტემბრის საგადასახადო მოთხოვნა №006-348. \nმომჩივნის მიერ წარმოდგენილია 21.09.2025 წლის დაზუსტებული საჩივარი, სადაც მითითებულია, რომ მოითხოვს ბათილად იქნას ცნობილი შემოსავლების სამსახურის 2025 წლის 25 აგვისტოს აუდიტის დასკვნა, შემოსავლების სამსახურის 2025 წლის 27 აგვისტოს ბრძანება №19159, ბათილად იქნეს ცნობილი შემოსავლების სამსახურის 2025 წლის 27 აგვისტოს საგადასახადო მოთხოვნა №006–343, შემოსავლების სამსახურის 2025 წლის 1 სექტემბრის დასკვნა ტექნიკური უზუსტობის გასწორების თაობაზე, შემოსავლების სამსახურის 2025 წლის 3 სექტემბერის ბრძანება №19467 და შემოსავლების სამსახურის 2025 წლის 3 სექტემბრის საგადასახადო მოთხოვნა №006-348;\nაუდიტის დეპარტამენტმა 2024 წლის 25 დეკემბერს გამოსცა შპს „-------“-ის (ს/ნ „-------“) საგადასახადო შემოწმების აქტი (სააღრიცხვო №1626). აღნიშნული აქტის საფუძველზე 2025 წლის 26 დეკემბერს შემოსავლების სამსახურის აუდიტის დეპარტამენტმა გამოსცა ბრძანება №27367, რითაც შპს „--------“-ს ბიუჯეტში დამატებით გადასახდელად დაერიცხა 334 029 ლარი, მათ შორის: ძირითადი გადასახადი 193 090 ლარი, ჯარიმა 140 939 ლარი. 2024 წლის 26 დეკემბერს, შემოსავლების სამსახურის 2024 წლის 26 დეკემბრის ბრძანება №27367 საფუძველზე, აუდიტის დეპარტამენტმა შპს „--------“-ის მიმართ გამოსცა საგადასახადო მოთხოვნა №006–570, რის საფუძველზეც კომპანიას გადასახდელად დაერიცხა 391 862,98 ლარი.\nშპს „------“-ის მიერ ზემოჩამოთვლილი სამართლებრივი აქტები დადგენილი წესით გასაჩივრებულ იქნა ჯერ შემოსავლების სამსახურში (საჩივრის ნომერი №94151/1/2025), ხოლო შემდეგ საქართველოს ფინანსთა სამინისტროსთან არსებული დავების საბჭოში (საჩივრის ნომერი №25040/2/2025). დავების განმხილველი ორივე საბჭოს მიერ შპს „--------“-ის საჩივარი დაკმაყოფილდა ნაწილობრივ (შემოსავლების სამსახურის 2025 წლის 18 მარტის №4797 გადაწყვეტილება. საქართველოს ფინანსთა სამინისტროსთან არსებული დავების საბჭოს 2025 წლის 1 მაისის გადაწყვეტილება №25040/2/2025) და შემოსავლების სამსახურს დაევალა მომჩივანის მიერ წარდგენილი დოკუმენტაციის შესწავლის საფუძველზე დარიცხული გადასახადის გადაანგარიშება (შემცირება).\nსაქართველოს ფინანსთა სამინისტროსთან არსებული დავების განხილვის საბჭოს 2025 წლის 1 მაისის გადაწყვეტილების №25040/2/2025 აღსრულების მიზნით, აუდიტის დეპარტამენტმა 2025 წლის 25 აგვისტოს გამოსცა აუდიტის დასკვნა დარიცხული გადასახადის გადაანგარიშების შესახებ, სადაც განხორციელდა დარიცხული დღგ-ის ძირის შემცირება 185 647 ლარით და შესაბამისი ჯარიმის შემცირება თანხით 87 420 ლარი. საშემოსავლო გადასახადზე დარიცხული ჯარიმა არ შემცირებულა. აღნიშნული დასკვნის საფუძველზე, აუდიტის დეპარტამენტმა 2025 წლის 27 აგვისტოს გამოსცა ბრძანება №19159 (შპს „-------“-ისთვის გადასახადის შემცირებაზე სულ 273 067 ლარით, მათ შორის ძირითადი გადასახადი 185 647 ლარი, ჯარიმა 87 420 ლარი) და აუდიტის მოთხოვნა №006-343 თანხაზე 95 345,82 ლარი (მათ შორის: ძირი გადასახადი 3 311 ლარი; დარიცხული ჯარიმა 51 453 ლარი; საურავი 40 581,82 ლარი). ხაზგასასმელია ის გარემოება, რომ 3 311 ლარის ოდენობით დარიცხული ძირი გადასახადზე დარიცხული ჯარიმის ოდენობამ შეადგინა 51 453 ლარი, ხოლო საურავის ოდენობამ შეადგინა 40 581,82 ლარი. შესაბამისად, საქართველოს ფინანსთა სამინისტროსთან არსებული დავების განხილვის საბჭოს 2025 წლის 1 მაისის გადაწყვეტილება №25040/2/2025 აღსრულდა არასრულყოფილად. \nაუდიტის დეპარტამენტმა 2025 წლის 1 სექტემბერს გამოსცა დასკვნა ტექნიკური უზუსტობის გასწორების თაობაზე, რის საფუძველზეც კომპანიაზე დარიცხული ჯარიმა შემცირდა 48 145 ლარით. 2025 წლის 3 სექტემბერს აუდიტის დეპარტამენტმა გამოსცა ბრძანება №19467 და საგადასახადო მოთხოვნა №006-348, სადაც შემცირდა დარიცხული ჯარიმა 48 145 ლარით, თუმცა არ შემცირებულა დარიცხული საურავი.\nსაჩივრის სამართლებრივი საფუძველია საგადასახადო კოდექსის 299-ე მუხლი.\nაუდიტის დეპარტამენტის მიერ საქართველოს ფინანსთა სამინისტროსთან არსებული დავების განხილვის საბჭოს 2025 წლის 1 მაისის გადაწყვეტილება №25040/2/2025 აღსრულდა არასრულყოფილად, ვინაიდან შესაბამისი თანხით არ დაკორექტირდა დარიცხული საურავი.\n\n\nდავების განხილვის საბჭო \nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ საჩივარი არ უნდა დაკმაყოფილდეს შემდეგ გარემოებათა გამო: \nსაგადასახადო კოდექსის 159-ე მუხლის პირველი ნაწილის „ბ“ ქვეპუნქტის თანახმად, დღგ-ით დასაბეგრი ოპერაციაა დასაბეგრი პირის მიერ საქართველოს ტერიტორიაზე ეკონომიკური საქმიანობის ფარგლებში ანაზღაურების სანაცვლოდ მომსახურების გაწევა.\nსაგადასახადო კოდექსის 163-ე მუხლის პირველი და მე-2 ნაწილების თანახმად, საქონლის მიწოდების/მომსახურების გაწევის დღგ-ით დაბეგვრა ხორციელდება საქონლის მიწოდების/მომსახურების გაწევის მომენტში, თუ ამ მუხლით სხვა რამ არ არის გათვალისწინებული. თუ თანხა სრულად ან ნაწილობრივ ანაზღაურებულია საქონლის მიწოდებამდე/მომსახურების გაწევამდე, ანაზღაურებული თანხის შესაბამისი დღგ-ის გადახდა ხორციელდება ანაზღაურების თანხის გადახდის საანგარიშო პერიოდის მიხედვით, გარდა ამ მუხლის მე-5 და მე-9 ნაწილებით გათვალისწინებული შემთხვევებისა.\nსაგადასახადო კოდექსის 164-ე მუხლის პირველი ნაწილის თანახმად, თუ ამ მუხლით სხვა რამ არ არის გათვალისწინებული, დღგ-ით დასაბეგრი თანხა არის საქონლის მიწოდების/მომსახურების გაწევის სანაცვლოდ მიღებული/მისაღები ანაზღაურება დღგ-ის გარეშე, საქონლის/მომსახურების ფასთან პირდაპირ დაკავშირებული სუბსიდიის ჩათვლით.\nსაგადასახადო კოდექსის 179-ე მუხლის თანხმად, დღგ-ით დასაბეგრი თანხა და, შესაბამისად, დღგის ჩასათვლელი თანხა კორექტირდება, თუ შეიცვალა ის გარემოებები/ფაქტორები, რომელთა საფუძველზეც დასაბეგრი ოპერაციის განხორციელების დროს განისაზღვრა დღგ-ით დასაბეგრი თანხა. დასაბეგრი ოპერაციის თანხის კორექტირება ხორციელდება კორექტირების გამომწვევი გარემოების დადგომის საანგარიშო პერიოდში. დღგ-ის ჩასათვლელი თანხა არ უქმდება და არ კორექტირდება ამ კოდექსით დადგენილი წესით სასაქონლო-მატერიალური ფასეულობის ჩამოწერის ან საქონლის დანაკარგის არსებობის შემთხვევაში.\n„გადასახადების ადმინისტრირების შესახებ“ საქართველოს ფინანსთა მინისტრის 31.12.2010 წლის №996 ბრძანებით დამტკიცებული ინსტრუქციის 733 მუხლის პირველი-მე-4 პუნქტების თანახმად:\n1. დღგ-ის დასაბეგრი თანხა და, შესაბამისად, დღგ-ის ჩასათვლელი თანხა კორექტირდება, თუ შეიცვალა გარემოებები/ფაქტორები, რის საფუძველზეც დასაბეგრი ოპერაციის განხორციელების დროს განისაზღვრა დღგ-ით დასაბეგრი თანხა.\n2. დასაბეგრი ოპერაციის თანხის კორექტირება ხორცილდება კორექტირების გამომწვევი გარემოების დადგომის საანგარიშო პერიოდში.\n3. დასაბეგრი ოპერაციის თანხა და, შესაბამისად, დღგ-ის ჩასათვლელი თანხა კორექტირდება შემდეგი გარემოებების დადგომისას:\nა) გაუქმდა დასაბეგრი ოპერაცია, მათ შორის, ხელახალი რეგისტრაციის დროს დღგ-ის გადამხდელად წინა რეგისტრაციის გაუქმებისას მიწოდებად განხილული საქონლის არსებულ ნაშთზე;\nბ) შეიცვალა დასაბეგრი ოპერაციის სახე (მათ შორის, შეიცვალა დაბეგვრის რეჟიმი);\nგ) მხარეთა შეთანხმებით, შეიცვალა დაბეგვრის მომენტში განსაზღვრული ანაზღაურების თანხა, გარდა ვალუტის კურსის ცვლილებით გამოწვეული ცვლილებისა;\nდ) საქონელი/მომსახურება სრულად ან ნაწილობრივ უბრუნდება დღგ-ის გადამხდელს.\n4. ამ მუხლის მე-3 პუნქტში აღნიშნული ერთ-ერთი გარემოების დადგომისას დასაბეგრი ოპერაციის თანხა კორექტირდება, თუ:\nა) საგადასახადო ორგანოში წარდგენილია ან/და დღგ-ის დეკლარაციაში ასახულია საგადასახადო ანგარიშ-ფაქტურა, რომელშიც დღგ-ის თანხა არასწორად არის მითითებული;\nბ) დღგ-ის დეკლარაციაში არასწორად არის მითითებული დღგ-ის თანხა;\nგ) გამოწერილია დღგ-ის ანგარიშფაქტურა, რომელშიც დღგ-ის თანხა არასწორად არის მითითებული;\nდ) უძრავი ნივთის მიწოდების ოპერაციაზე დღგ დარიცხულია საგადასახადო შემოწმების შედეგად, რომლის საფუძველზეც საგადასახადო ორგანომ განახორციელა პირის დღგ-ის გადამხდელად რეგისტრაცია. ამ შემთხვევაში, დღგ-ით დასაბეგრი თანხა კორექტირდება ამ მუხლის მე-10-მე-11 პუნქტებით განსაზღვრული წესით.\nსაგადასახადო კოდექსის 304-ე მუხლის 21 ნაწილის თანახმად, თუ გასაჩივრებული გადაწყვეტილება/საგადასახადო მოთხოვნა გამოცემულია დავის განმხილველი ორგანოს მიერ მიღებული გადაწყვეტილების შესაბამისად, დავის განმხილველი ორგანო იღებს გადაწყვეტილებას საჩივრის დაკმაყოფილებაზე უარის თქმის შესახებ. აღნიშნულ საკითხს იხილავს ის ორგანო, რომლის მიერ მიღებული გადაწყვეტილების მიხედვითაც იქნა გამოცემული გასაჩივრებული გადაწყვეტილება/საგადასახადო მოთხოვნა.\nსაქართველოს ფინანსთა სამინისტროსთან არსებული დავების განხილვის საბჭოს 1.05.2025 წლის №25040/2/2025 გადაწყვეტილებაში აღნიშნულია, რომ საბჭო ყურადღებას ამახვილებს საავტომობილო გზების დეპარტამენტთან გაფორმებული მომსახურების ხელშეკრულებების შეწყვეტის თაობაზე მომჩივნის არგუმენტებთან დაკავშირებით და მიუთითებს, რომ აღნიშნული ინფორმაციის/დოკუმენტაციის გათვალისწინებით, მომჩივნის საგადასახადო ვალდებულებების მეტი სიზუსტით განსაზღვრის მიზნით, სადავო საკითხი საჭიროებს დამატებით შესწავლას. კერძოდ, საბჭომ მიიჩნია, რომ აუდიტის დეპარტამენტს უნდა დაევალოს უზრუნველყოს დასაბეგრი ოპერაციის თანხის კორექტირების საფუძვლების შესწავლა წარმოდგენილი მტკიცებულებების გათვალისწინებით (მათ შორის საჭიროების შემთხვევაში შესამოწმებელი პერიოდის გაზრდის საფუძველზე) და სათანადო საფუძვლების არსებობის შემთხვევაში, უზრუნველყოს მომჩივნის საგადასახადო ვალდებულებების კორექტირება (შემცირება).\nაღნიშნული გადაწყვეტილებით აუდიტის დეპარტამენტს დაევალა უზრუნველყოს დასაბეგრი ოპერაციის თანხის კორექტირების საფუძვლების შესწავლა წარმოდგენილი მტკიცებულებების გათვალისწინებით (მათ შორის საჭიროების შემთხვევაში შესამოწმებელი პერიოდის გაზრდის საფუძველზე) და სათანადო საფუძვლების არსებობის შემთხვევაში, უზრუნველყოს მომჩივნის საგადასახადო ვალდებულებების კორექტირება (შემცირება).\nაუდიტის დეპარტამენტის 25.08.2025 წლის დასკვნაში აღნიშნულია, რომ გადასახადის გადამხდელის მიერ დავის წარმოების პროცესში დამატებით წარმოდგენილი ინფორმაცია/დოკუმენტაციის (საავტომობილო გზების დეპარტამენტის მიერ ხელშეკრულების ცალმხრივად შეწყვეტა) მიხედვით დაკორექტირდა დღგ-ით დასაბეგრი ბრუნვები. \nმომჩივნის წარმომადგენელმა საბჭოს სხდომაზე მიუთითა, რომ ითხოვს სადავო საგადასახადო მოთხოვნებში ასახული საურავის კორექტრიებას.\nაუდიტის დეპარტამენტის წარმომადგენლის განმარტებით, კანონმდებლობის მოთხოვნების შესაბამისად დასაბეგრი ოპერაციის თანხის კორექტირება განხორციელდა კორექტირების გამომწვევი გარემოების დადგომის საანგარიშო პერიოდში.\nსაბჭო ყურადღებას ამახვილებს იმ გარემოებაზე, რომ საგადასახადო შემოწმების შედეგების გადაანგარიშებისას შესწავლილი და სათანადო საფუძვლების არსებობის შემთხვევაში გათვალისწინებული იქნა გადასახადის გადამხდელის მიერ დამატებით წარდგენილი ინფორმაცია/დოკუმენტაცია, შედეგად შემცირებას დაექვემდებარა გადასახადის და სანქციის თანხები. \nსაბჭო აღნიშნავს, რომ აუდიტის დეპარტამენტის 25.08.2025 წლის დასკვნა გამოცემულია საბჭოს 1.05.2025 წლის №25040/2/2025 გადაწყვეტილების შესაბამისად. ხოლო, აუდიტის დეპარტამენტის 1.09.2025 წლის დასკვნით, ტექნიკური ხარვეზის გასწორება განხორციელდა მოქმედი კანონმდებლობის მოთხოვნათა გათვალისწინებით. აღნიშნულიდან გამომდინარე, საბჭო მიიჩნევს, რომ არ არსებობს საჩივრის დაკმაყოფილების და სადავო აქტების გაუქმების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „გ“ ქვეპუნქტით და გადაწყვიტა: \n\n\n1. საჩივარი არ დაკმაყოფილდეს;\n2. გადაწყვეტილება შეიძლება გასაჩივრდეს თბილისის საქალაქო სასამართლოში (თბილისი, დავით აღმაშენებლის ხეივანი №64) ამ გადაწყვეტილების მომჩივნისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდასაბეგრი ოპერაციის კორექტირება\nსაჩივრის დაკმაყოფილებაზე უარის თქმა სსკ-ის 304-ე მუხლის 2​ პრიმა ნაწილით გათვალისწინებულ შემთხვევაში\nუკუკავშირი\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n23\n\nდოკუმენტის დათვალიერება\n\ninfohub@rs.ge",
    "title": "Document edc7fb0e-b258-419a-a1c2-e4236bd3a564"
  }
}