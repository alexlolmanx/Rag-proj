{
  "id": "e063e522-6d23-46aa-9993-0028619bb737",
  "document": {
    "content": "შემოსავლების სამსახური\ninfohub.rs.ge\nGE\nEN\nსისტემაში შესვლა\nგადაწყვეტილება №3947/2/2017-3\n23 დეკემბერი 2022\nდოკუმენტის #:\n3947/2/2017-3\nდოკუმენტის ტიპი:\nფინანსთა სამინისტროს დავების გადაწყვეტილება\nსტატუსი:\nმოქმედი\nმიღების თარიღი:\n11 სექტემბერი 2019\nკატეგორია:\nსაგადასახადო/საბაჟო დავა\nდოკუმენტის მიმღები:\nკოლეგიური ორგანო\nგადაწყვეტილების შინაარსი:\nარ დაკმაყოფილდა\nდამრიცხველი ორგანო:\nაუდიტის დეპარტამენტი\nჩამოტვირთვა\nგაზიარება\n№3947/2/2017                                     \n11.09.2019\n\n\n\n\nგ ა დ ა წ ყ ვ ე ტ ი ლ ე ბ ა\n\n\n\n\n﻿\n\n\nმომჩივანი: შპს „---------“ (ს/ნ ---------)\nმოპასუხე: აუდიტის დეპარტამენტი\n\n\nსაჩივრის რეგისტრაციის თარიღი: 08.05.2017 (№104342/01)\n\n\nდავის საგანი:\nქონების გადასახადით დასაბეგრი ბაზის და წიგნების ამორტიზაციის თანხების კორექტირება;\n\n\nგასაჩივრებული გადაწყვეტილება:\n1.\tშემოსავლების სამსახურის 20.04.2017 წლის №10521 ბრძანება;\n2.\tაუდიტის დეპარტამენტის 27.12.2016 წლის №006-894 საგადასახადო მოთხოვნა;\n\n\nდარიცხული თანხა: 525341 ლარი\nმათ შორის:\nძირითადი გადასახადი: 242036 \nდღგ - 93260\nმიწის გადასახადი (სასოფლო) - შემცირდა 8\nმოგების გადასახადი - 91351\nსაშემოსავლო გადასახადი - 55620\nქონების გადასახადი - 1813\nჯარიმა - 147015\nსაურავი - 136290\n\n\nსაბჭოს მიერ საჩივრის არსებითად განხილვის შემაფერხებელი გარემოება:\nსაჩივარი წარმოდგენილია პროცედურული მოთხოვნების დაცვით.\n\n\nპროცედურული გარემოებები\nაუდიტის დეპარტამენტის 27.12.2016 წლის გასვლითი საგადასახადო შემოწმების შუალედური აქტის თანახმად, გადამხდელის საქმიანობის სახეა საგანმანათლებლო მომსახურება (სკოლა). აღნიშნული აქტის საფუძველზე გადამხდელს წარედგინა აუდიტის დეპარტამენტის 27.12.2016 წლის №006-894 საგადასახადო მოთხოვნა, რომელიც გასაჩივრდა შემოსავლების სამსახურში. შემოსავლების სამსახურის 20.04.2017 წლის №10521 ბრძანებით საჩივარი არ დაკმაყოფილდა.\nაუდიტის დეპარტამენტის 24.01.2017 წლის გასვლითი საგადასახადო შემოწმების აქტის საფუძველზე გადამხდელს წარედგინა აუდიტის დეპარტამენტის 30.01.2017 წლის №006-81 საგადასახადო მოთხოვნა, რომელიც გასაჩივრდა შემოსავლების სამსახურში. შემოსავლების სამსახურის 20.04.2017 წლის №10758 ბრძანებით საჩივარი არ დაკმაყოფილდა.\n\n\nსადავო საკითხი:\nქონების გადასახადით დასაბეგრი ბაზის და წიგნების ამორტიზაციის თანხების კორექტირება;\nფაქტების აღწერა\nაუდიტის დეპარტამენტის 27.12.2016 წლის და 24.01.2017 წლის საგადასახადო შემოწმების შუალედური აქტის თანახმად, შესამოწმებელ პერიოდში საგადასახადო ორგანოში წარდგენილი ქონების გადასახადი დეკლარაციების მიხედვით ქონების გადასახადით დასაბეგრი ბაზა სულ შეადგენს 5592998 ლარს.\nშემოწმების შედეგად სსკ-ის 201-ე მუხლის შესაბამისად განისაზღვრა საზოგადოების საკუთრებში არსებული ქონებიდან გადასახადით დასაბეგრი ბაზა და შესამოწმებელ პერიოდში შეადგინა სულ 6518603 ლარი. სხვაობა, შემოწმების შედეგად დაიბეგრა ქონების გადასახადის შესაბამისი განაკვეთით. \n\n\nშემოსავლების სამსახურის არგუმენტაცია\nშემოსავლების სამსახურის 20.04.2017 წლის №10521 და 24.04.2017 წლის №10758 ბრძანებებში აღნიშNულია, რომ დავების განხილვის საბჭო მიუთითებს სსკ-ის 201-ე მუხლზე, რომლის თანახმად 1. ქონების გადასახადის გადამხდელია: ა) რეზიდენტი საწარმო/ორგანიზაცია – მის ბალანსზე ძირითად საშუალებად აღრიცხულ აქტივებზე, დაუმონტაჟებელ მოწყობილობებზე, დაუმთავრებელ მშენებლობაზე, აგრეთვე მის მიერ ლიზინგით გაცემულ ქონებაზე; ბ) არარეზიდენტი საწარმო – საქართველოს ტერიტორიაზე არსებულ, ამ მუხლის პირველი ნაწილით განსაზღვრულ ქონებაზე (მათ შორის, იჯარის, ქირის, უზუფრუქტის ან სხვა ამგვარი სახის ხელშეკრულების საფუძველზე გაცემულ, საქართველოს ტერიტორიაზე არსებულ ქონებაზე).\nსსკ-ის 203-ე მუხლის თანახმად მიწაზე ქონების გადასახადის გადამხდელია პირი საგადასახადო წლის 1 აპრილის მდგომარეობით: ა) მის საკუთრებაში არსებულ მიწაზე; ბ) სახელმწიფო საკუთრებაში არსებულ მიწაზე, რომლითაც სარგებლობს ან რომელსაც ფლობს იგი; გ) მის მფლობელობაში ან/და სარგებლობაში არსებულ, გარდაცვლილი პირის სახელზე რეგისტრირებულ მიწის ნაკვეთზე, გარდა იმ შემთხვევისა, როდესაც მიწის ნაკვეთით სარგებლობა ხორციელდება იჯარის, ქირის, უზუფრუქტის ან სხვა ამგვარი სახის ხელშეკრულების საფუძველზე.\nსაბჭო აღნიშნავს, რომ ვინაიდან გადასახადის გადამხდელს ქონების გადასახადით დასაბეგრი ბაზა გაანგარიშებული აქვს არასწორად, შემოწმების მიერ მართლზომიერად განხორციელდა ქონების გადასახადით დასაბეგრი ბაზის განსაზღვრა, შესაბამისად, საჩივარი ამ ნაწილში დაუსაბუთებელია და არ უნდა დაკმაყოფილდეს.\n\n\nმომჩივნის არგუმენტაცია\n№104342/01 და №104278/01 საჩივრებში გადამხდელი მიუთითებს, რომ ქონების გადასახადის ნაწილშიც არასწორად იქნა განსაზღვრული ქონების გადასახადის ვალდებულება, კერძოდ: შემმოწმებელმა სასაქონლო-მატერიალურ მარაგების ნაშთში არსებული წიგნების ღირებულებით შეამცირა სასაქონლო-მატერიალური მარაგები და გადაიტანეს ძირითად საშუალებებში, შესაბამისად აღნიშნულ წიგნებზე განხორციელდა ქონების გადასახადის დარიცხვა, მაგრამ შეცდომა იქნა დაშვებული ცვეთის დარიცხვის გაანგარიშებაში, რადგანაც წიგნები არის სწრაფცვეთადი აქტივი, მითუმეტეს სკოლაში, არსებული სტანდარტით წიგნებზე ცვეთა უნდა დარიცხულიყო სამ წელზე გაანგარიშებით, ამდენად სახეზეა ქონების გადასახადში საგადასახადო ვალდებულების არასწორად განსაზღვრა, რაც ექვემდებარება გადაანგარიშებას.\nშემოსავლების სამსახური თავის ბრძანებაში არ ასაბუთებს სასაქონლო-მატერიალური მარაგებიდან ძირითად საშუალებებში გადატანილ წიგნებზე, რამდენად სწორად არის განხორციელებული ცვეთის დარიცხვა და შესაბამისად ქონების გადასახადის გაანგარიშების სისწორე. აღნიშნული ფაქტობრივი გარემოების გამო ბრძანება ამ ნაწილში ბათილად არის საცნობი.\n\n\nდავების განხილვის სამსახურის რეკომენდაცია\nმხარეთა არგუმენტაციისა და წარმოდგენილი დოკუმენტაციის განხილვის შემდეგ საბჭომ მიიჩნია, რომ აღნიშნულ ნაწილში საჩივარი არ უნდა დაკმაყოფილდეს შემდეგ გარემოებათა გამო:\nსაქართველოს საგადასახადო კოდექსის მე-8 მუხლის 31-ე ნაწილის თანახმად, ძირითადი საშუალება – მატერიალური აქტივი, რომელსაც პირი იყენებს საქონლის წარმოების, საქონლის მიწოდების/მომსახურების გაწევის, იჯარით (მათ შორის, ლიზინგით) გადაცემის ან/და ადმინისტრაციული მიზნებისათვის და რომლის სასარგებლო გამოყენების ვადა ერთ წელზე მეტია.\nამავე კოდექსის 111-ე მუხლის პირველი ნაწილის თანახმად, ეკონომიკური საქმიანობისათვის გამოყენებულ ძირითად საშუალებათა საამორტიზაციო ანარიცხები გამოიქვითება ამ მუხლით გათვალისწინებული პირობების მიხედვით.\nამავე კოდექსის 201-ე მუხლის პირველი ნაწილის „ა“ ქვეპუნქტის 29.05.2012 წლიდან მოქმედი რედაქციის თანახმად, ქონების გადასახადის გადამხდელია რეზიდენტი საწარმო/ორგანიზაცია – მის ბალანსზე ძირითად საშუალებად აღრიცხულ აქტივებზე, დაუმონტაჟებელ მოწყობილობებზე, დაუმთავრებელ მშენებლობაზე, აგრეთვე მის მიერ ლიზინგით გაცემულ ქონებაზე.\nშემოწმების აქტის თანახმად, შემოწმების შედეგად საზოგადოების საკუთრებში არსებული ქონებიდან გადასახადით დასაბეგრი ბაზა განისაზღვრა სსკ-ის 201-ე მუხლის შესაბამისად და შესამოწმებელ პერიოდში გამოვლინდა სხვაობა დეკლარირებულ მონაცემებთან შედარებით.\nმომჩივანი განმარტავს, რომ შემმოწმებელმა სასაქონლო-მატერიალურ მარაგების ნაშთში არსებული წიგნების ღირებულებით შეამცირა სასაქონლო-მატერიალური მარაგები და გადაიტანეს ძირითად საშუალებებში. ასევე შეცდომა იქნა დაშვებული ცვეთის დარიცხვის გაანგარიშებაში, რადგანაც წიგნები არის სწრაფცვეთადი აქტივი. სკოლაში, არსებული სტანდარტით წიგნებზე ცვეთა უნდა დარიცხულიყო სამ წელზე გაანგარიშებით.\nაუდიტის დეპარტამენტის 24.05.2017 წლის №63717-21-14 წერილით წარმოდგენილი ინფორმაციის თანახმად, შემოწმების პროცესში წიგნების ქონების გადასახადით დასაბეგრი ბაზა სსკ-ს 201-ე მუხლის შესაბამისად გაანგარიშდა, ცვეთა დაერიცხა ჯგუფური მეთოდით, როგორც სხვა მსგავსი დანიშნულების ინვენტარს.\nაღნიშნულიდან გამომდინარე, ვინაიდან კომპანია ეწევა საგანმანათლებლო საქმიანობას, მომსახურების გაწევისთვის იყენებს წიგნებს, რომელთა სასარგებლო გამოყენების ვადა ერთ წელზე მეტია, შემმოწმებელთა მიერ აღნიშნული აქტივის ძირითადი საშუალების სახით აღრიცხვა და ძირითად საშუალებათა საამორტიზაციო ანარიცხების გამოქვითვა სსკ-ის 111-ე მუხლის მე-3 ნაწილის შესაბამისად, ჯგუფური მეთოდით, განხორციელდა მოქმედი კანონმდებლობის დაცვით და არ არსებობს გადამხდელის საგადასახადო ვალდებულებების კორექტირების საფუძველი.\n\n\nსაბჭომ იხელმძღვანელა საქართველოს საგადასახადო კოდექსის 304-ე მუხლის პირველი ნაწილის „ბ“ ქვეპუნქტით, 305-ე მუხლის მე-2 ნაწილით და გადაწყვიტა:\n\n\n1.\tსადავო საკითხის ნაწილში საჩივარი არ დაკმაყოფილდეს;\n2.\tგადაწყვეტილება შეიძლება გასაჩივრდეს თბილისის საქალაქო სასამართლოში\n(თბილისი, დავით აღმაშენებლის ხეივანი, მე-12 კილომეტრი, №6) ამ გადაწყვეტილების მომჩივანისთვის ჩაბარებიდან 20 კალენდარული დღის ვადაში.\nჩამოტვირთვა\nგაზიარება\nთეგები:\nდასაბეგრი ქონება\nუკუკავშირი\nდაკავშირებული დოკუმენტები\nასოცირებული დოკუმენტები\nაგრეთვე ეძებენ\nდოკუმენტის სტატისტიკა\n\n47\n\nდოკუმენტის დათვალიერება\n\ninfohub@rs.ge",
    "title": "Document e063e522-6d23-46aa-9993-0028619bb737"
  }
}